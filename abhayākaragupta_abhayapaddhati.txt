---

evaṃ sāmānyenopakṣipyaviśeṣataḥ sanidānaṃ kramaśodarśayati—ekasmin samaya ityādi. ekaḥ kaścid asāv anekapuṇyajñānasambhāropanatas tithinakṣatrādibhir aparicchedyo 'cintyaḥ kālaviśeṣaḥ. sa punar atra caturthakṣaṇarūpaḥ samaya ity ākhyāyate. tasminn ekasmin samaye bhagavān sthitā abhūvann iti vacanavipariṇāmena sthito 'bhūd iti sambandhaḥ. bhago 'syāstīti bhagavān. sa punar aiśvaryādayo guṇāḥ. tad uktam—

	<quote id="q1">aiśvaryasya samagrasya rūpasya yaśasaḥ śriyaḥ |
	jñānasyātha prayatnasya ṣaṇṇāṃ bhaga iti śrutiḥ ||</quote>

iti.

---

caturo mārān bhagnavān iti vā bhagavān. athavā sarvadharmanairvedhikī kleśamārādiniṣūdanī prajñā bhagaḥ, so 'sya tādātmyenāstīti bhagavān. tad uktaṃ <title id="t1">vajraśekharatantre</title>—

	<quote id="q1" titleid="t1">prajñāvadhyāś ca te kleśās tasmāt prajñā bhagocyate |</quote> 

iti.

---

nidānānurūpāṃ bhagavato deśanāṃ saṃgītikṛd athetyādinā prastauti. vajraṃ śūnyatāsvarūpāṇi pañca jñānāni dharatīti śūnyatākaruṇābhinnaḥ sahajamahāsukhasvabhāvo vajradharaḥ. mahāmudrā mahāsukhaikarasā jagadupakāriṇī śūnyatā. saiva vajraṃ sarvāvaraṇabhedanāt, padaṃ ca pratiṣṭhā svaparārthasampadaḥ. tad eva sarvais tantrair mantraiś ca pramāṇopapannatvāt paramopādeyatvena suṣṭhu deśitam. tena sarvatathāgatānāṃ vairocanādīnāṃ svāmineti svāmī. svāmitvena niruttaro 'sau śāsteti sūcayati. vajram ātmanaḥ padmaṃ citrasenāyās tayoḥ samāyogena. yoṣic citrasenā tasyā bhago dharmodayā. adhyātmaṃ tu vajraṃ bodhicittam, padmāny uṣṇīṣādīni tāny eva yoṣito 'vadhūtyā bhagāni. parinirvṛto bodhicittarūpo dravībhūta ity arthaḥ. paramārthatas tu yoṣit prajñā citrasenā samantabhadrāparanāmakā, tasyā bhagaḥ śūnyatā. bahuvacanaṃ sarvayoṣitsaṃhārarūpatvāc citrasenāyāḥ. bhagavāṃs tatra mahāmudrāvajrapadena

	<quote id="q1">prajñayā na bhave sthānaṃ kṛpayā na śame sthitiḥ |</quote>

ity apratiṣṭhitanirvāṇena parinirvṛtaḥ. tadātmako bhūtvaikalolīsvabhāvena samastabhedāparāmarṣād āsaṃsāram aparimitatathāgatabodhisattvayoginīvītarāgamudrāmaṇḍalamantrakoṭibhiḥ sārdham avikalpako 'pi san pūrvāvedhavaśāt sarvasattveṣu kiṃkaravāṇinyāyenāvasthita ity arthaḥ. tathāpi paramagambhīro 'yaṃ mayādhigato dharmaḥ, sattvāś ca prāyaśo mandapuṇyā duṣprajñā hīnayānādhimuktikāḥ, tat ka enam adhimokṣayiṣyaty apīty adhimātravineyānām ādareṇa tvaraṇārthaṃ nirvṛto 'dhigamadharmaṃ deśayituṃ nirvyāpāro 'nutsāha iti yāvat. tam iti bhavaśamānavasthānam anutsāhaṃ ca. paramakṛpāprajñāyoge kiṃkaravāṇinyāye nāvasthitaḥ katham anutsāha ity adbhutaprāptāḥ. citrasenām iti citraṃ vicitram adbhutaṃ ca senā mahāsukhaṃ yasyās tām.

---

yoginīti

	<quote id="q1">prajñopāyasamāpattir yoga ity abhidhīyate |</quote>

so 'tyantam asty asyāḥ. ata eva praśnavisarjane samartheti pṛcchati—asti kaścid upāyo yena sattvāḥ sāmarthyaṃ svaparahitaniṣpādanaśaktiṃ labhante.

---

	<quote id="q1">duṣkarair niyamais tīvrair mūtriḥ śuṣyati duḥkhitā |
	duḥkhād vikṣipyate cittaṃ vikṣepāt siddhir anyathā ||</quote>

ity āha—pañcakāmasevyamāna iti.

	<quote id="q2">sarvāsām eva māyānāṃ strīmāyaiva viśiṣyate |
	jñānatrayaprabhedo 'yaṃ sphuṭam atraiva lakṣyate ||</quote>

iti nyāyena pañcasu kāmeṣūpabhujyamāneṣu pradhānaṃ strīsevā, upāyakauśalena mahāmudrāsiddhihetutvāt. atas tadarthaṃ vājīkaraṇam nirdeṣṭum āha—ghoramardīti. ghorāṇāṃ vikalpānāṃ sahajodayakāle 'staṅgamanān mardanayogyam. mahāyuddhaṃ rativaicitryaṃ kriyamāṇam ekena puṃsā tatra strīlakṣaṃ jīyate 'bhibhūyate vājīkaraṇena. kim evaṃ dṛśyata iti āha—ekapuṃsa iti. ekaḥ pumān mahākāmī dṛśyata āryadharmodgatādir aṣṭaṣaṣṭistrīsahasrāṇām upalakṣaṇatvāt strīlakṣam abhibhavann iti śeṣaḥ. tasmāt kāmayet. ekenety ekaḥ. sarvān iti sarvāḥ. atra copāyo vājīkaraṇam iti. bodhicittasya drāvaṇaṃ dhāraṇaṃ vṛddhiś ca. etat trayaṃ yathā bhavati tad vakṣyāmaḥ.

---

utpannakramam uddiṣṭaṃ nirdiśati—ata ityādi. divi sukhāvatyāṃ padme bhavaṃ divyaṃ jñānaṃ sahajānandaḥ. yathaikānekasvabhāvarahitatvena niḥsvabhāvatayā tathyaṃ saṃvṛtisatyam. bhagaṃ padmaṃ tasya madhye āśraye vyavasthitaṃ vikalpān avadhūya sthitaṃ bhavanirvāṇāpratiṣṭhayā. tad kutaṃ <title id="t1">hevajre</title>—

	<quote id="q1" titleid="t1">vihare 'ham sukhāvatyāṃ sadvajrayoṣito bhage |
	ekārākṛtirūpe tu buddharatnakaraṇḍake ||</quote>

iti tathā—

	<quote id="q2" titleid="t1">yoṣidbhage sukhāvatyāṃ śukranāmnā vyavasthitaḥ | 
	vinā tena na saukhyaṃ syāt sukhaṃ hitvā bhaven na saḥ ||</quote>

iti. tathā—

	<quote id="q3" titleid="t1">sahajānandasvabhāvo 'haṃ paramāntaviramādikam |</quote>

iti.

---

atra śukranāmneti bodhicittākārasyaiva cetasas tathā prakāśanāt. paramāntaviramādikam iti. paramasyānto virama ādir yasya. paramānantaraṃ viramas tadanantaraṃ sahajam ity arthaḥ. matāntare tu viramasyādiḥ. paramaviramayor antarāla ity arthaḥ. etac ca matam asaṃgatam.

	<quote id="q1">viramādau lakṣayet tac ca ānandatrayavarjitam |</quote> 

iti vacanāt. anena hi viramaś cāsāv ādiś ceti viramakāla evāsannodayaṃ sahajam ādita eva lakṣayed iti pratipāditam. sahajodaye tu sarvavikalpānām astamayāt kuto lakṣaṇam. ata ev<author id="a1">āryapādaiḥ</author>—

	<quote id="q2" authorid="a1">jñānatrayaprabhedo 'yaṃ sphuṭam atraiva lakṣyate |</quote>

ity anenānandatrayasya lakṣaṇam alakṣaṇaṃ caturthasyoktam. <author id="a2">bhagavatā</author> ca

	<quote id="q3" authorid="a2">vilakṣaṇaṃ tribhyo 'nyat</quote>

ity anena. ataḥ kathaṃ sahajānantaram viramopapattiḥ, aśakyalakṣaṇatvāt. viramānantaram anusmaraṇasyaiva lakṣaṇatve 'nubhavopāyo na darśitaḥ syāt. sahajodayasthāne tv avipratipattir eva. nanv ādāv api kuto lakṣaṇam ananubhūtatvād eva. na. uṣaḥkāla iva sandhyāyāḥ. nanu tathāpi tadrūpam anupalakṣitam eva. satyam, anubhavopāyas tv evam upadiśyate. nanv evam upāyo 'pi bhavituṃ nārhati, tataḥ prabhṛti tadupalakṣaṇābhiniveśino 'sya tadasambhavāt. satyaṃ yady evaṃ syāt. tatra tu tathodīyamāne yathā kartavyaṃ tathā guravo vakṣyanti. evam ubhayatrāpi mate upalakṣaṇakramaḥ sūcitaḥ. viramasya sahajānantaratve <title id="t1" type="generic">tantrāntarāṇi</title> <quote id="q4" titleid="t1">ṣoḍaśārdhārdhabindudhṛg</quote> mudrāsiddhiś ca vighaṭate. sahajānubhavopāyaś ca na sambhavati. sahajasvarūpam eva kevalaṃ na vighaṭata iti pūrvakam eva matam āmnāyavido vadantīty alam atiprasaṅgena.

---

tad divyajñānaṃ dṛṣṭāntatvena laukikasahajasukham eva mahāsukhasya sādhyasya sādhanaṃ draṣṭavyam ity āha—mahāsukhapradāyakam iti. tadupāyabhūtaṃ sahajaṃ yathopadeśam abhyasyamānam akṣaraṃ mahāsukhaṃ nirāvaraṇaṃ niratiśayam upeyam upajanayati. anayor upāyopeyasukhayos tattvaṃ naiḥsvābhāvyalakṣaṇā śūnyataiva. ye tu sukham eva tattvaṃ pratītya sthitās teṣāṃ bhramanirāsārtham uktaṃ <author id="a1">bhagavatā</author>—

	<quote id="q1" authorid="a1">tasmāt saukhyaṃ na tattvākhyaṃ mahābhūtaṃ yataḥ sukham |</quote>

iti.

sahajam api sarvadā sarvatra na bhavati. tathā hi sahajaṃ vastusvarūpaṃ tat pāramārthikaṃ śūnyataiva sāṃvṛtaṃ bodhaḥ. sukhaṃ tu yadi nāma bodhas tathāpi na sarvadā sarvatra sahajaṃ duḥkhopekṣānubhavakāle caturthe dhyāne ārūpyadhātau ca bodhavad ananubhūyamānatvāt. yat tūktaṃ <title id="t1">nāmasaṃgītyām</title>—<quote id="q2" titleid="t1">caturthadhyānakoṭidhṛg</quote> iti tatra caturthadhyānasya sahajānandasya koṭau sarvakalpanāmalarahite prakarṣaparyante tādātmyenāvasthitatvāt tatsvarūpadhārīty arthaḥ. mahāsukhamayaniravadhidhātutrayīpratibhāse sati dhyānādikam api mahāsukhamayaṃ bhagavata eva nānyasyety evam uktam āvṛttivyākhyānārtham.

---

kathaṃ tarhi sukhaṃ sahajam ucyate? yathānālambanā mahākṛpādṛṣṭatattvasyāvidyamānādhimokṣeṇa bhāvyamānādhigatatattvasya bodhātmakatvāt sāṃvṛtaṃ svarūpaṃ sahajam ucyate tathā sukhaṃ kadācid anubhavāvasthāyām ananubhavāvasthāyāṃ cādṛṣṭatattvenādhimokṣeṇa mahākṛpābhinnasvabhāvaṃ śūnyatātmakaṃ sarvākāravaropetaṃ bhāvyamānaṃ tattvādhigamāvasthāyāṃ lokottaraṃ sāṃvṛtaṃ sahajam ucyate. tattvānadhigamāvasthāyāṃ tv anubhūyamānaṃ laukikaṃ sāṃvṛtaṃ sahajaṃ sahajacchāyānukāritvāt. tathā coktam—

	<quote id="q1">sahajābhyāṃ yad utpannaṃ sahajaṃ tan nigadyate |
	svabhāvaṃ sahajam ity uktaṃ sarvākāraikasaṃvaram ||
	
	kṛpopāyo bhaved yogī mudrā hetuviyogataḥ |
	śūnyatākaruṇābhinnaṃ bodhicittam iti smṛtam ||</quote> [Hevajratantra 1.10.41–42]

iti. atra saṃvriyante 'sminn iti saṃvaraḥ. sarveṣām ākārāṇāṃ nīlapītādīnām eko 'dvitīyaḥ saṃvaraḥ, sahajasyaiva tathā tathā pratibhāsanāt. sahajau punar yābhyām utpannaṃ sahajam ucyate tau kṛpāmudre. ataḥ kṛpānālambanā mahākaruṇā mahāsukhamayī sā upāyo yasya sa evaṃbhūto yogī bhavet. etad uktam—upāyatattvam idaṃ sukhaṃ na tu prajñātattvam. mudrā śūnyatā saiva sarvadharmāṇām anutpādalakṣaṇā paramā prajñā hetuviyogato hetor abhāvāt, ādyanutpannatvāt sarvadharmāṇām. etau ca svabhāvau sahajāv eva, svataḥ siddhatvāt. ābhyām utpannaṃ tattvaṃ bodhicittaṃ śūnyatākaruṇābhinnam. tat kim idaṃ prajñājñānād anyad eva? nānyat. tasyaivedaṃ vipakṣavyudāsena svarūpaṃ prakāśitam. evaṃvidhaṃ tad iti. idam eva sahajābhyāṃ prajñājñānasvarūpābhyām abhyāsād utpannaṃ bodhicittaṃ caturtho mahāmudrābhiṣekaḥ sarvavikalpamalānāṃ sākṣād anena kṣālanāt. tad uktam—<quote id="q2">caturthaṃ tat punas tathā |</quote> iti.

---

nirmūlitasakalavipakṣatvād vīraḥ. adhyātmaṃ maṇḍale ca devīnāṃ vakṣyamāṇānāṃ caturviṃśater mahāsukharasapānād dharmavācā pālanāc cādhipaḥ. niravadhivividhakāyaspharaṇena parārthaṃ prati prabhaviṣṇutvāt prabhuḥ. gāruḍaṃ viṣaśamanopāyaḥ paramaḥ śūnyataiva. yad vakṣyati—

	<quote id="q1">śūnyeṣu sarvadharmeṣu sarpo viṣaṃ kathaṃ tataḥ.</quote> 

iti.

śūnyatānadhimuktānāṃ bhayahetutvād ghoram. daityasādhanam iti. na hi tad asti yan na tathā jñānayogino vaśībhavati. śmaśānam ity utpattikrame śvasatīti śavānāṃ vasatir iti nairuktena vidhinā nairātmyalakṣaṇadharmadhātudyotakaśavānām āvāsaḥ śmaśānam aṣṭasaṃkhyāvacchinnaṃ vakṣyāmaḥ. iha tu dharmadhāturūpaṃ śarīram evāṣṭāṅgaṃ śmaśānam.

---

pāramitānaye trikalpāsaṃkhyeyair buddhatvotpattir uktā. iha tv aniyatakālenety āha—jhaṭity utpattikāraṇam iti. trisāhasramaharddhikā iti. trisāhasrādilokadhātuṣu mahatī aparimitavicitranirmāṇarūpā ṛddhir yeṣāṃ te tathā. anena nirmāṇakāyaḥ kāyavajra uktaḥ.

---

bhājanaloko 'pi tatsvabhāva ity āha—lokadhātv iti. lokadhātavaḥ. saiveti mahāmudrā. paramaratisthānatvād devī. sarvabuddhānāṃ jananī hetvavasthāsvabhāvā. bodhisattvānāṃ mahālakṣmīḥ puṇyajñānasambhārasvabhāvā. phalāvasthāyāṃ tu prajñāpāraparāyaṇī prajñāyāḥ pāre prakarṣaparyante parāyaṇī sākalyena gatā prajñāpāramitety arthaḥ. narakadvāram iti tatpratikṣeptṝṇām. yathoktaṃ <title id="t1">rājaratnāvalyām</title>—

	<quote id="q1" titleid="t1">aparo 'py asya durjñānān mūrkhaḥ paṇḍitamānikaḥ |
	pratikṣepavinaṣṭātmā yāty avīcīm adhomukhaḥ ||</quote>

iti.

---

tad uktam <author id="a1">āryanāgārjunapadaiḥ</author>—

	<quote id="q1" authorid="a1">bhavasyaiva parijñānaṃ nirvāṇam iti kathyate |</quote>

iti. <title id="t1">śrīsampuṭatantre</title> ca—

	<quote id="q2" titleid="t1">analpasaṃkalpatamobhibhūtaṃ prabhañjanonmattataḍiccalaṃ ca |
	rāgādidurvāramalāvaliptaṃ cittaṃ hi saṃsāram uvāca vajrī ||
	prabhāsvaraṃ kalpanayā vimuktaṃ prahīṇarāgādimalapralepam |
	grāhyaṃ na ca grāhakam agrasattvās tad eva nirvāṇavaraṃ jagāda ||
	ataś ca nātaḥ param asti kiṃcid nimittabhūtam bahuduḥkharāśeḥ |
	anantasaukhyodayahetubhūtaṃ mumukṣavo nāsti tataḥ paraṃ ca ||</quote> 

iti.

---

anantasukhasamṛddhyā maharddhikī. saṃsāraṃ nirdiśati vikalpetyādi saṃkhyāntam. bhāvābhāvaśāśvatocchedagrāhyagrāhakādivividhakalpanā vikalpaḥ. sa eva saṃtatyā pravartamānaḥ saṃkalpaḥ. udayāstamanam utpādanirodhau. tasyā adhigamopāyaṃ darśayati—avikalpeti. avikalpāni. kānīty āha—hīnetyādi. hīnaṃ sūkṣmapadārthaṃ cittacaittarūpam. utkṛṣṭam ābālaṃ bhāvavyavahāraviṣayatvāt sthūlarūpo bhāvo deha eva. madhyamaṃ dvābhyām anyad ālikālī. tad evaṃ kāyavākcittāni yathāyogaṃ hīnamadhyotkṛṣṭapadair ākhyātāni. anyāni ṣaḍ indriyāṇi. yāni tānīty anena sthirāḥ pṛthivyādayaś calā anye prāṇina ucyante. tad uktaṃ <title id="t1">hevajratantre</title>—

	<quote id="q1" titleid="t1">hīnaṃ sūkṣmapadārthaṃ tu utkṛṣṭam bhāvam ucyate |
	madhyamaṃ varjitaṃ dvābhyām anyānīti ṣaḍindriyam ||
	sthiracalaṃ yāni tāni</quote>

iti.

etāni hīnādīny avikalpāni nirvikalpasahajamayāni bhāvyamānāni sphuṭībhavanti na tu pādaprasārikayety avikalpaśabdena bhāvanā sūcitā.

---

nanv avikalpabhāvaneti ko 'rthaḥ? mahāsukhenopāyena sarvadharmācintanam eva bhāvanety arthaḥ. tat kiṃ mahāsukhamanasikāro na duṣṭaḥ? nāduṣṭaḥ. tasyāpi sarvajagadavyatiriktatvena jagacchūnyatayā śūnyatvāt. na ca śūnyaṃ cintayituṃ śakyam iti tasyāpi manasikāro duṣṭaḥ. acintanānukūlatvāt tūpadiśyate. yathoktam—

	<quote id="q1">bhrāntayo 'py upakārāya bhrāntyantaranirākṛteḥ |</quote>

iti. ato nirvikalpasarvadharmaparijñānam eva pāramārthikī prabandhavṛt tau bhāvaneti prajñapyate. tatra yadā yadaiva cetasaḥ sthairyaṃ bhavati tadā tadaiva samāhitayogaḥ. anyadā tv asamāhitayoga eva. ata evotpannakrame mudrāyogam antareṇāpi samāhitayoga upadiśyate, mahāsukhenopāyena sarvadharmāvikalpanenāvasthānāt. siddhis tu mudrāyogād eva. evam iyam ekā svārthasampattyā mahābhāgā parārthasampattyā sarvasattvasukhāvahety upasaṃhāraḥ.

---

padmabhājane ca madhye caturdalaṃ padmaṃ likhet tatkarṇikāyāṃ pañcapadikamantrasya citrasenāpadaṃ daleṣv anyapadāni. sarvāṃś ca mantrān

	<quote id="q1">devo vai mantrarūpeṇa sarvasiddhiprasādhakaḥ |</quote>

iti <title id="t1">siddhaikavīratantra</title>vacanāt mantradevatayor abhedena svasvadevatāsvabhāvān bhāvayet. tatas tac chāram apakvaśarāve nidhāyaikaviṃśatidināni pratyahaṃ trikālam aṣṭottaraśataṃ oṃ buddhetyādimantreṇābhimantrayet. tadanu kapāle 'py evam iti cchāraṃ sādhitaṃ bhavatīti. tenety evaṃ sādhitena vajracūḍamarditena. sa eveti śatruḥ. 

---

saptamaprayogam āha—tasyetyādi. chārasya guḍikāṃ hematāraśulbaiḥ krameṇa veṣṭayitvānantaroktamantreṇa kṛtalakṣajāpena saptābhimantritām ūṣmadhūmajvalanānantaraṃ mukhe prakṣipet. atra suvarṇamānaṃ sārdhasaptaraktikādhikamāsakatrayaṃ tārasya sārdhadviraktikādhikamāsakacatuṣṭayaṃ śulbasya pañcaraktikādhikamāsakatrayam. tad uktam—

	<quote id="q1">sārdhasaptatrayo māsāḥ sārdhadvayaṃ catus tathā |
	pañca guñjās trayo māsā guḍībandhe suniścitāḥ ||</quote>

iti.

trailokyasādhanamantra iti purakṣobhamantraḥ. karmānusāreṇa bhagavadbhagavatyor varṇabhedo 'ṣṭame vakṣyate.

---

yathoktaṃ <author id="a1">bhagavatā</author> <title id="t1">sampuṭāditantreṣv</title> <author id="a2">āryanāgārjunapādaiś</author> ca—

	<quote id="q1" titleid="sampuṭāditantreṣv" authorid="a1" authorid="a2">āgneye caiva vāyavye māhendre vāruṇe tathā |
	maṇḍale tasya saṃcāra ūrdhvapārśvarjvadhogatiḥ ||</quote>

iti. tatraiva pratyekaṃ prajñopāyarūpamaṇḍaladvayabhogato nāḍīcakrasaṃcārād dvātriṃśan nāḍyo mahāsukhacakre. divārātrivibhāgena prajñopāyabhedād aṣṭau praharāḥ. tantrāntareṣu ṣaṣṭidaṇḍātmakaṃ yad ahorātram uktaṃ tat ṣaṣṭyuttara śatatrayaśvāsair daṇḍavyavasthānena. iha tu caturmaṇḍalavyavasthayā sārdhasaptatriṃśaduttaraśatatrayaśvāsair daṇḍavyavasthā. ubhayatrāpi tv ahorātreṇa ṣaṭśatādhikaikaviṃśatiśvāsasahasrāṇi bhavantīty aviśeṣaḥ.

---

evaṃ cotpannakramāpekṣayā jāpo 'py utpannaḥ sūcitaḥ. tad uktam—

	<quote id="q1">ayute dve sahasraṃ ca ṣaṭ śatāni tathaiva ca |
	ahorātreṇa yogīndro japasaṃkhyāṃ karoti ca ||</quote>

iti. japtavidyasya cetasaḥ sthairye mahāsukhamayam utpannamaṇḍalam āmukhībhavati. prājña ity adhimātraprajña utpannamaṇḍalabhāvanānipuṇaḥ. vajradehe śūnyataikarasamahāsukhamayadehe. ata eva svaparayor mahāmudrāsiddhiyogyatvān mahātmā.

---

harītyādi tīrthikapakṣe pañcamapraśnavisarjanam. hariharādayo viparyastabuddhayo vastutattvānabhijñās teṣāṃ mate. daṃṣṭrā daṣṭo viṣaṃ maraṇaṃ ca pāramārthikam asti. ataḥ sattvās tattvājñānād viṣadoṣair bādhyante mriyante gāruḍenāpi jīvayituṃ na śakyante. evaṃ kāladaṣṭaṃ vadantīti.

	<quote id="q1">bāṇapakṣartuvahnyaśvayugacandrādribhir divā |
	ṣaḍvedabhujasaptīṣuguṇalakṣmīnagair niśi ||</quote>

ity ādityādivāreṣu yathākramam ardhapraharāḥ kālaḥ, tatra daṣṭam apratikriyaṃ vadantīti tṛtīyapraśnavisarjanam.

---

bhagavatpakṣe dvitīyapraśnam uttaranti—bhagavān ityādi. heyopādeyaśāsanāc chāstā. hariharādir api śāstā tadbhaktair ucyata ity āha—śūnyatāvādīti.

	<quote id="q1">parokṣopeyataddhetos tadākhyānaṃ hi duṣkaram ||</quote>

iti nyāyād adhigatasamastavastutattvaḥ kṛpāpāratantryād vineyānāṃ śūnyatātma tattvaṃ vadati. 

---

niścayaṃ niścitatvaṃ kriyāviśeṣaṇam. śaṃkarādayaḥ svayam aniścitatattvāḥ pareṣām api tanniścayaṃ na vadantīti bhāvaḥ. taddeśitaśūnyatāsamādhir eva niruttaraṃ viṣaśamanam iti prathamapraśnavisarjanam. śūnyeṣv iti. ekānekasvabhāvavirahān niḥsvabhāveṣu.

	<quote id="q1">yaḥ pratītyasamutpādaḥ śūnyatā saiva te matā |</quote> [Lokātītastava 22ab]

iti. sarvadharmeṣu skandhadhātvāyataneṣu sarpo daṃṣṭrā viṣaṃ ca katham? nāsty evaivaṃ śūnyatāyā viṣatattvasya niścayena viṣam avaśyaṃ vinaśyatīty arthaḥ.

---

idānīṃ yeṣām āntaraṃ viṣaṃ nāsti teṣāṃ sarpādiviṣam apīti vaktum āha—rāgetyādi. rāgaḥ sāsrave vastuny āsaṅgaḥ. moho 'vidyā bhāvābhāvādyabhiniveśaḥ. mahāyaśe iti citrasenāsambodhanam. prākṛtaviṣayā iti. prakṛtir atrāvidyā, tayādhyāropitāḥ prākṛtāḥ. prakṛtiviṣayasunirmalam iti. prakṛtir iha śūnyatā, tayā rūpādipañcaviṣayāś cittaviṭhapitāḥ suṣṭhu savāsanaṃ nirmūlitā malā rāgādayaḥ śūnyatāsvabhāvā yeṣāṃ te tathā. bahutva ekavacanam ārṣatvāt. nairmalyaṃ caiṣāṃ cittanairmalyāt. cittaṃ ca prakṛtinirmalam. tad uktaṃ <title id="t1">pramāṇavārttike</title>—

	<quote id="q1" titleid="t1">prabhāsvaram idaṃ cittaṃ prakṛtyāgantavo malāḥ ||</quote>

iti. prakṛte yojayati—maletyādi. 

---

ayam arthaḥ—rāgādir evāntaraṃ viṣam. tad uktaṃ <author id="a1">bhagavatā</author>—

	<quote id="q1" authorid="a1">rāgo dveṣaś ca mohaś ca ete loke trayo viṣāḥ ||</quote>

iti.

---

te ca cittasyaivāgantusvabhāvāḥ. tataś cittam eva mūḍhaṃ raktaṃ dviṣṭaṃ vāntaraṃ viṣaṃ puṇyajñānasambhārajīvitavighātāt. taccittavaśād viṣayasvarūpam api viṣam. yadā tu cittaṃ śūnyatākaruṇābhinnasvabhāvaṃ nairmalyān nirviṣaṃ niścitaṃ tadā viṣayasvarūpam api malarahitaṃ kathaṃ naiva viṣam. evaṃ nyāyena sthāvaraviṣādibhakṣaṇādau tattvādhimokṣān na  bādheti sūcitam. tad uktaṃ hevajratantre dṛṣṭāntatvena—

	ghummaï garalaha bhakkhaṇeṃ jo ṇicceaṇa loa |
	mohavivajjia tantamaṇu tasu para tuṭṭaï soa || [Hevajratantra 2.4.71]

iti.

---

atra mohavivarjito viṣatattvaparijñānāt. tantamaṇu viṣatattvādhimokṣamanāḥ. soa śokaḥ. āntaraviṣanāśanaṃ ca tatra dārṣṭāntikatvenoktam.

	tathā nirvṛtyupāyajñā hevajre sukṛtaśramāḥ |
	avidyādyair na bādhyante na ca mohādibandhanaiḥ || [Hevajratantra 2.4.7]

iti. 

---

atra mohavivarjito viṣatattvaparijñānāt. tantamaṇu viṣatattvādhimokṣamanāḥ. soa śokaḥ. āntaraviṣanāśanaṃ ca tatra dārṣṭāntikatvenoktam.

	tathā nirvṛtyupāyajñā hevajre sukṛtaśramāḥ |
	avidyādyair na bādhyante na ca mohādibandhanaiḥ || [Hevajratantra 2.4.7]

iti. atra hevajra iti śūnyatāmahāsukhānālambanamahākaruṇābhinnajñāne. avidyādyair dvādaśabhir aṅgair mohādibhiḥ kleśaiś ca.

---

sahāveṃ śuddheti | yadi svarūpeṇa śuddhaṃ jagat tadā sarva evāyatnato mahāmudrāṃ prāpnuyuḥ kiṃ yogābhyāsena | nanūktaṃ viyappeṃ ṇāsiā iti | ata evoktaṃ jñānapādaiḥ—

   prākṛtavikalpavṛtter aparaṃ na hi kiṃcid asti bhavaduḥkham |
   tasya viruddhaṃ caitat sākṣād avagamyate cetaḥ ||

iti |

---


adhyātmaṃ tu prajñā bhaginī lalanā | bhāgineyī rasanā | jananī avadhūtī | pūrvayor uttarayā gurūpadeśāt saṃyogo duhitā, tāsām eva prajñopāyādvayasvabhāvānāṃ tisṛṇāṃ nāḍīnāṃ saṃyogād utpadyamānaṃ mahāsukhaṃ bhāryā, tad uktam —

   tatsukhaṃ kāminī smṛtam (HT 1.8.50b)

iti |

13.9 śabdavijñānaṃ ḍombinī | rasavijñānaṃ nartakī | sparśavijñānaṃ dhovviṇī | ghrāṇavijñānaṃ caṇḍālinī | cakṣurvijñānaṃ carmakāriṇī |

---

satyadvayādvaidhīkāradarśanamātreṇa mokṣād bhāvyaṃ bhāvako bhāvanety abhiniveśo yuganaddhakramādhigatānāṃ nāstīti bhāvaḥ | tad uktaṃ śrīsamāje—

   abhāve bhāvanābhāvo bhāvanā naiva bhāvanā |
   iti bhāvo na bhāvaḥ syād bhāvanā nopalabhyate || (Guhyasamāja 2.3)

iti |

13.30 ata evopasaṃharati—kathaṃ bhaved iti bhāvanā, ato nopalabhyata iti bhāvaḥ | 

---

vikalpakau tu manovijñānasvabhāvau, manovijñānaṃ tu—

   chedasandhānavairāgyahānicyutyupapattayaḥ | (Abhidharmakośa 3.42a–c)
   manovijñāna eveṣṭāḥ |
   
iti nyāyāt pradhānatvād upabhoktr iti nopakaraṇopabhogyaṃ prajñārūpaṃ vyavasthāpitam | niruttaraprajñātvaṃ tu prāg vyasthāpitaṃ manovijñānasyāsty eva | yat tūktaṃ mana iti tad iha niḥśeṣabhāvagrāmavicāraprakramārtham |

---

āryanāgārjunapādaiś coktaṃ bodhicittavivaraṇe —

   ātmagrahanivṛttyarthaṃ skandhadhātvādideśanā |
   sāpi dhvastā mahābhāgaiś cittamātravyavasthayā || (Nāgarjuna, Bodhicittavivaraṇa, verse 25)

iti |

---

tac ca cittaṃ sāṃvṛtam | tad uktaṃ tatraiva —

   cittamātram idaṃ sarvam iti yā deśanā muneḥ |
   uttrāsaparihārārthaṃ bālānāṃ sā na tattvataḥ || (Nāgarjuna, Bodhicittavivaraṇa, verse 27)

iti |

13.49 katham atāttvikaṃ cittam ity āha — ubhayavicāraṇād iti bhāvābhāvasvarūpanirūpaṇāt |

---


tarhi vicārakaṃ cittaṃ pāramārthikam astīty āha — vicāram iti vicārayatīty acā vicāraṃ vicārakaṃ vijñānaṃ tatrobhayavicāraṇe sati na vidyate, tad uktam ācāryaśāntidevapādaiḥ —

   vicārite vicārye tu vicārasyāsti nāśrayaḥ |
   nirāśrayatvān nodeti tac ca nirvāṇam ucyate || (Śāntideva, Bodhicaryāvatāra, 9.111)

13.51 tathā—

   yadā na bhāvo nābhāvo mateḥ saṃtiṣṭhate puraḥ |
   tadānyagatyabhāvena nirālambā praśāmyati || (Śāntideva, Bodhicaryāvatāra, 9.35)

iti |

13.52 rājaratnāvalyāṃ coktam—

   vijñānāgner jagaddharmāḥ sarva evendhanaṃ matāḥ |
   tān yathāvatpravicayajvālair dagdhvopaśāmyati || (Nāgarjuna?)

iti |

---


tathā hi na tad ekam, ekatve hi nīlapītarūpatayā citrāvabhāsinī saṃvittir na syāt, sakalasya pītāder nīlāntargatatvena pratītiprasaṅgāt | nīlasyāpi pūrvāparamadhyabhedena sthūlāvabhāsitayā ca pratītir na syāt |

   digbhāgabhedo yasyāsti tasyaikatvaṃ na yujyate | (Vasubandhu, Viṃśatikākārikāḥ, 14ab)

iti nyāyāt paramāṇumātra eva pratibhāsaḥ syāt |

---

idam eva ca tattvadarśanam | yat prajñācakṣuṣā nirūpayataḥ samyagjñānāloke sati sarvadharmāṇām adarśanam iti | yathoktaṃ bhagavatyām

   katamad buddhānāṃ bhagavatāṃ jñānacakṣuḥ? yena na kiṃcit paśyanti | (untranced, Prajñāpāramitā)
   
tathā

   katamat paramārthadarśanam? yat sarvadharmāṇām adarśanam | (untranced, Prajñāpāramitā)

iti |

---

sa eva —

   pratyāhāras tathā dhyānaṃ prāṇāyāmaś ca dhāraṇā |
   anusmṛtiḥ samādhiś ca ṣaḍaṅgo yoga iṣyate || (Guhyasamāja 18.141 [Samāottara])

iti samājottaroktaḥ ṣaḍaṅgo yogaḥ |

---

evaṃ ca yogī yadā niṣprapañcaprajñopāyayogātmā tadā sarvapuṇyamayaḥ sarvajñānamayaḥ samastamāṇḍaleyadevatātmakaḥ sakalapāramitāmayaś ca nāthair vyavasthāpyate |

13.77 tad uktam —
   ayaṃ sa paramo yogaḥ sarvasaṃkalpavarjitaḥ |
   yogī yatra sthitaḥ sākṣāt sarvajño bhagavān bhavet ||
   idaṃ tat paramaṃ tattvaṃ prajñopāyamayaṃ śivam |
   idam evādvayaṃ jñānaṃ bodhicittam idaṃ param ||

iti |

---

uktaṃ cāryanāgārjunapādaiḥ—

   yaḥ pumān kṣaṇam apy ekaṃ bodhicittaṃ prabhāvayet |
   aśakyo gaṇituṃ tasya puṇyarāśir iyān iti ||
   cittaratnam asaṃkliṣṭam idam ekāntam ucyate | 
   asaṃhāryam anāhāryaṃ kleśamārāditaskaraiḥ || (Nāgārjuna, Bodhicittavivaraṇa, verses 108–109)

iti |

13.79 sarvam etad abhipretyāha—ete cittasya śuddhateti | eta eṣā |

---

nanūktaṃ prajñāpāramitāyām—

   yac cānuttaraṃ samyaksambodhisukham (Aṣṭasāhasrikā Prajñāpāramitā)

iti?

13.86 uktam etat | na tv asyopāyo darśitaḥ | upāyabhūtasahajamahāsukhānupadeśāt | tasmāt tad apy anenaiva krameṇa boddhavyam |

---

tattvaṃ mahāmudrāsvabhāvaḥ | ataḥ saṃsāradoṣair na cchupyate | tasmāt prajñopāyasvabhāvādvayabodhicittabhāvanaiva sarvapāpaviśodhanī sarvaśreyaskarī ca |

13.105 tad uktam āryanāgārjunapādaiḥ—

   mahāyānam idaṃ śreṣṭhaṃ bodhicittam idaṃ param |
   utpādayantu yatnena bodhicittaṃ samāhitāḥ ||
   nānyopāyo 'sti saṃsāre svaparārthaprasiddhaye |
   bodhicittād ṛte buddhair dṛṣṭapūrvaḥ kadācana || (Nāgārjuna, Bodhicittavivaraṇa, verse 105–106)

iti |

---

pañcakāmān vinā nīrasaiva śūnyatā syād ity āha—yāvetyādi | yāvan na viṣayarasaiḥ paripālyate bodhicittāṅkuras tāvan na buddhakāyakalpataruḥ prādurbhavati, jalasekarahitāṅkurāt tarusaṃpattir iva |

13.108 tad uktaṃ sarahapādaiḥ—

   tanutaracittāṅkurako viṣayarasair yadi na sicyate śuddhaiḥ | 
   gaganavyāpī phaladaḥ kalpatarutvaṃ kathaṃ labhate || (quoted in Raviśrījñāna, Amṛtakaṇikāṭippaṇī (ed. 68), one variant occurs: tanutarau cittāṅkurako for tanutaracittāṅkurako. It is also quoted in Munidatta's commentary on the Caryāgīti, cf. CGM: 71.
   
iti paṇḍitābhayākaraguptakṛtāyām abhayapaddhatyāṃ śrībuddhakāpalamahātantraṭīkāyāṃ trayodaśaḥ paṭalaḥ ||

