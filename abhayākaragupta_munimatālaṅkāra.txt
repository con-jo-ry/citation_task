---

sa hi tayā preryamāṇaḥ svātmanirapekṣayā ekāntena paropakārārthitayātiduṣkaradīrghakālike 'pi saṃbhāropārjanapariśrame pravartate. duṣkareṣu ca pravartamāno nacireṇaiva saṃbhārān paripūryāvaśyam eva sārvajñaṃ padam adhigacchatīty ato buddhadharmāṇāṃ karuṇaiva mūlam. mahākaruṇāparigrahād eva ca buddhā bhagavato 'dhigamya sārvajñaṃ padam aśeṣasya jagato 'rthaṃ kurvāṇās tiṣṭhantīti nirvāṇāpratiṣṭhāne 'pi bhagavatāṃ saiva mahākaruṇā hetuḥ |

tad uktam—

	<quote id="q1">kṛpaiva bījaṃ jalavac ca vṛddhaye ciropabhogasthitaye ca pākavad |</quote>

iti. <title id="t1">vārtike</title> ca—

	<quote id="q2" titleid="t1">tiṣṭhanty eva parādhīnā yeṣāṃ tu mahatī kṛpā |</quote>

iti.

---

sā cāśeṣatraidhātukāvacareṣu sattveṣu bhāvyamānā bahulīkārato vṛddhim upaiti | tasyaivaṃ kṛpābhyāsabalāt sarvasattvābhyuddharaṇapratijñayā bodhicittam utpādyate | mahākāruṇiko hi samyaksaṃbodhigotro bodhisattvaḥ paraduḥkhaduḥkhitayā—

	<quote id="q1">yaḥ kaścid ānanda buddhaṃ śaraṇaṃ gacchati dharmaṃ saṃghaṃ ceti, yaś ca śikṣāpadāni ca saṃgṛhya paripālayati, tasyāhaṃ kuśalamūlasyāprameyam asaṃkhyeyaṃ puṇyaṃ vadāmi, yan na śakyaṃ sarvaśrāvakapratyekabuddhaiḥ pramāṇam udgrahītuṃ yāvan nirvāṇaparyantaṃ vadāmi.</quote>

ityādyanuśaṃsaśrutyā sa jātapraharṣaḥ—

	ābodhiṃ śaraṇaṃ yāmi buddhaṃ dharmaṃ gaṇottamam |

iti rūpakāyaṃ dharmakāyam avaivartikabodhisattvasaṅghaṃ ca śaraṇaṃ āśritya sarvam evāmuṃ lokam ahaṃ samyaksambuddho bhūtvā duḥkhād uddhṛtya samyaksambuddhatvena yojayiṣyāmīti bodhicittaṃ saṃvarasvabhāvam utpādayati. saṃkṣepād adhimātrādhimātrendriyaḥ. 

---

eṣāṃ śubhāśubhaṅ karmma na samvaro nāsamvaraḥ | tat punaḥ kṣetrataś cāśayataḥ kriyāniyamato vastuparigrahata ādṛtya pravṛtteś ca jāyate | asām uparamān nivarttate | tatra kṣetrato yathā ratnatrayāya vihārapratiṣṭhāpanādyaupadhikapuṇyakriyāvastubhyaḥ puṇyaskandha upajāyate yāvad etāni nopacchidyante | upajātaś cākṣayaḥ | yathoktaṃ <title id="t1">kūṭāgārasūtre</title> 

	<quote id="q1" titleid="t1">cittamātram idaṃ bho jinaputrā—yad uta traidhātukam.</quote>

iti tasya savistaraṃ sūtrāntareṣu niḥsvabhāvatvadeśanāt pāramārthikatvam mā grahīḥ. kevalaṃ krameṇa paramārthanayapayonidher avatāraṇāya sā cittamātratā deśiteti gṛhyatām. tathā hi yaḥ sakṛd aśeṣadharmanaiḥsvābhāvyaṃ pratipattum asamarthaḥ sa krameṇa cittamātratāṃ samāśritya bāhyārthaniḥsvabhāvatāṃ tāvad avatarati. ata evoktam—

	<quote id="q2">evaṃ vipaśyamānānāṃ grāhyagrāho nirudhyate ||</quote> 

iti. tataḥ paścāt krameṇa cittamātrasvabhāvapratyavekṣaṇam. tasyāpi nirātmatām avagamya gambhīranayaṃ praviṣṭo bhavet.

---

saṃvṛtyā tu vijñānavad bāhyo 'py artho 'vasthitaḥ, anyath<title id="t1">āryadaśabhūmake</title> 'ṣṭamyāṃ bhūmau bodhisatvasya lokadhātugataparamāṇusaṃkhyādiparijñānaṃ yad uktaṃ tad virudhyate. yathoktam—

	<quote id="q1" titleid="t1">sa paramāṇurajaḥsūkṣmatāṃ ca prajānāti, mahadgatatāṃ cāpramāṇatāṃ ca viviktatāṃ ca prajānāti. yasmiṃś ca lokadhātau yāvanti pṛthivīdhātoḥ paramāṇurajāṃsi, tāni prajānāti. evam abdhātos tejodhātor vāyudhātoḥ prajānāti.</quote>

iti vistaraḥ.

---

yac coktam—

	<quote id="q1">nāsty arthaś cittam eva tu |</quote>

tathā—

	<quote id="q2">vāsanāluṭhitaṃ cittam arthābhāsaṃ pravartate |</quote>

ityādi,

tatrāpi nirākāreṇa cetasā kathaṃcid viṣayagrahaṇāyogāt, avaśyaṃ sākārataiva tasyāṅgīkartavyā. tataś ca cittākāravyatiriktārthākārāpratibhāsanāt tatpratiṣedhena kevalaṃ sākārataiva cittasya pratipāditā. na tu tattvato bāhyārthāsattvaṃ pratīyate.

---

yad vātmāstitvādideśanāvat tathā vineyajanāpekṣayā bhagavatāṃ deśanā. tathā coktaṃ <title id="t1">laṅkāvatāre</title>—

	<quote id="q1" titleid="t1">āture āture yadvad bhiṣag dravyaṃ prayacchati |
	buddhā hi tadvat sattvānāṃ cittamātram vadanti vai ||</quote>

iti. 

---

na ca pareṣāṃ visamvādanakathā, vineyajanahitasukhasaṃprāpaṇenābandhyaphalatvād deśanāyāḥ. nāpi bhagavatāṃ mṛṣāvāditā, paraikāntahitasyaiva satyatvāt. yathoktam <author id="a1">āryanāgārjunapādaiḥ</author>—

	<quote id="q1" authorid="a1">paraikāntahitaṃ satyam ahitatvān mṛṣetarat |</quote>

iti. 

---

<title id="t1" type="generic">anye</title> tv āhuḥ—

	<quote id="a1">cittamātram eva svataḥprasiddharūpatvāt samvṛtyā 'vasthitaṃ. na tu bāhyārthaḥ saṃvṛtyāpi sthitaḥ, cittākāravyatirekeṇa tasyāsiddheḥ. atas tatpradarśanāya bhagavatā cittamātratā bhāvānāṃ deśitā.</quote>

iti.

---

tathā hi tāthāgatam eva pratyakṣaṃ kevalaṃ pramāṇam. na ca taiḥ kiñcid api bhāvikam vastūpalabdham. yathoktaṃ <title id="t1" type="generic">bodhisattvapiṭake</title>—

	<quote id="q1" titleid="t1">kiṃ punaḥ dharmāṇāṃ yathāvaddarśanaṃ? yad idam adarśanam.</quote> 

iti. <title id="t2">āryadharmasaṃgītau</title> coktaṃ—

	<quote id="q2" titleid="t2">adarśanaṃ sarvadharmāṇāṃ paramaṃ darśanam.</quote> 

iti. 

---

tathā coktaṃ <author id="a1">bhagavatā</author>—

	<quote id="q1" authorid="a1">bodhisattvena mahāmate māyāsvapnavatsarvadharmopadeśaḥ karaṇīyaḥ, dṛśyādṛśyalakṣaṇatvāt.</quote> 

iti. tathā dṛśyalakṣaṇatvaṃ vyavahārato 'dṛśyalakṣaṇatvaṃ tu paramārthata eveti sūtrārthaḥ. etad evābhisandhāyoktam <author id="a2">āryanāgārjunapādaiḥ</author>—

	<quote id="q2" authorid="a2">nirvāṇaṃ ca bhavaś caiva dvayam etan na vidyate | 
	parijñānaṃ bhavasyaiva nirvāṇam iti kathyate ||</quote> 

iti. 

---

yady api sarvadharmāṇāṃ paramārthato 'nutpādaikarasatvena pratyakṣam api paramārthaniḥsvabhāvam, tathāpi saṃvṛtisatyāśrayā sarvapratyakṣādivyavasthā na virudhyate. na hi vyavahārato yogijñānam anyad vā pṛthagjanajñānam āryapudgalādivyavasthānibandhanaṃ neṣyate. kiṃ tu yasya sarvadaiva saṃvṛtyāpi kāraṇaṃ nāsti, tan notpadyata eva śaśaviṣāṇādi. yasya tv asti, sa utpadyate māyāpratibimbādiḥ. tatra yathā mantrauṣadhādisāmagrīvaśād vicitrā hastyādimāyā pravartate, tathā sattvānāṃ kleśakarmavaśāj janmādimāyā, yoginām api svapuṇyajñānasaṃbhāravaśād yogijñānādimāyā pravartata eva. te ca māyākāravat tāṃ māyāṃ yathābhūtaparijñānān na tattvato 'bhiniviśante, parārthaṃ ca saṃnahyanti. yathoktaṃ <title id="t1">dharmasaṅgītau</title>—

	<quote id="q1" titleid="t1">tribhavaṃ nirmitaprakhyaṃ jñātvā saṃbodhisūrayaḥ |
	saṃnahyanti jagaddhetor jñātapūrve jage tatheti ||</quote>

ye tu tāṃ janmādimāyāṃ bālaprekṣakajanavad yathādarśanaṃ satyato 'bhiniviṣṭāḥ, te viparītābhiniveśād bālā ucyante. 

---

bhagavatām eva tu yat pratyakṣaṃ tasya sarvākāratattvagocaratvān mukhyatas tad evāvisaṃvāditayā sarvākāraṃ tattvaṃ praty abhrāntam. tena hi sarvadharmān alakṣaṇān prajānanti buddhā bhagavantaḥ. na cāpi sarvākārajñatājñānasya vastutvaprasaṅgaḥ, sarvadharmāntarbhāvatas tasyāpy alakṣaṇatvena tair abhisaṃbodhāt. tathoktam <title id="t1">āryalakṣaprajñāpāramitāyām</title>—

	<quote id="q1" titleid="t1">pratyakṣalakṣaṇaṃ sarvākārajñatājñānam. tac ca tathāgatenālakṣaṇam ity abhisaṃbuddham.</quote>

iti. 

---

tatra vyāvahārikādhyakṣagocare 'rthe svapnādivad alīkāvabhāse 'pi bhāvato yat samāropitaṃ pāramārthikarūpatādi bālaiḥ, tad anumayā bādhyate. tadbādhane siddhaṃ sarvadharmāṇāṃ paramārthato niḥsvabhāvatvam. tadbādhasiddhyarthaṃ ca pramāṇam anumānaṃ <author id="a1">bhagavatai</author>va bhaṇitam <title id="t1">anavataptanāgarājaparipṛcchāyām</title>—

	<quote id="q1" titleid="t1" authorid="a1">yaḥ pratyayair jāyati sa hy ajāto na tasya utpādu svabhāvato 'sti |
	yaḥ pratyayādhīna sa śūnya ukto yaḥ śūnyatāṃ jānati so 'pramattaḥ ||</quote> 

iti. <title id="t2">sāgaramatinirdeśe</title> ca—

	<quote id="q2" titleid="t2">ye pratītyasamutpannā na te kecit svabhāvataḥ | 
	ye svabhāvān na vidyante na teṣāṃ saṃbhavaḥ kvacit ||</quote>

iti. tathā—

	<quote id="q3" titleid="t2">yathaiva darpaṇe rūpam ekatvānyatvavarjitam | 
	dṛśyate na ca tatrāsti tathā bhāveṣu bhāvatā ||</quote> 

iti.

---

<author id="a1">āryeṇāpy</author> uktaṃ <title id="t1">madhyamakaśāstre</title>—

	<quote id="q1" authorid="a1" titleid="t1">yaḥ pratītyasamutpādaḥ śūnyatāṃ tāṃ pracakṣmahe | 
	sā prajñaptir upādāya pratipat saiva madhyamā ||</quote> 

iti. <author id="a2">ācāryeṇāpy</author> uktam—

	<quote id="q2" authorid="a2">bhāvā yena nirūpyante tadrūpaṃ nāsti tattvataḥ | 
	yasmād ekam anekaṃ ca rūpaṃ teṣāṃ na vidyate ||</quote> 

iti.

---

yadi nāmeyam anumā vyavahārato 'dhyakṣata eva saṃbandhaṃ labdhvā labdhāspadā satī tad evādhyakṣaṃ kāṣṭhadvayanirgharṣasaṃjātavahnivad bādheta, bhāvato bādhatām. na hi naḥ kiñcid aniṣṭam. pravicayajñānadahano hi sarvam etad alīkadharmendhanaṃ dagdhvā praśāntavicayajvālaḥ kalpanopaśamalakṣaṇāṃ parāṃ nirvṛtim adhigacchati. tathā ca <title id="t1" type="generic">rājaratnāvalī</title>—

	<quote id="q1" titleid="t1">vijñānāgner jagaddharmāḥ sarva evendhanaṃ matāḥ | 
	tān yathāvatpravicayajvālair dagdhvopaśāmyati ||</quote> 

iti. atas tattvajñānodaye yadi nāmānumānalakṣaṇo vikalpo nivarteta nirāśrayaḥ, tathāpi nāniṣṭam. ata eva bhūtapratyavekṣāyāḥ saty api savikalpakatve nirvikalpajñānodayaphalatvena mahāphalatāṃ pradarśayati sma bhagavān <title id="t2">āryaratnakūṭe</title> kāṣṭhadvayasaṃgharṣaṇajātavahni dṛṣṭāntena.

---

nāpi sarvadaivānupalambhaḥ, asamādhyavasthāyāṃ māyāvat tadupalabhyamānatvāt. ādhimokṣikas tu tadānīm anupalambho vyavasthāpyate. samāhitāvasthāyāṃ tv anupalambha eva dānādīnām. na ca tadānīṃ teṣāṃ pravṛttir āśritā, dānādyupekṣaṇasya vihitatvāt. kiṃ tu prayogapṛṣṭhāvasthāyāṃ teṣāṃ pravṛttiḥ. ata eva śūnyatādhimuktasyānupalambhasanniśritānāṃ dānādīnāṃ mahāphalatvaṃ pariśuddhiś cokt<title id="t1">āryaprajñāpāramitādiṣu</title>—

	<quote id="q1" titleid="t1">yaḥ subhūte bodhisattvo 'pratiṣṭhito dānaṃ dadāti, tasya puṇyaskandhasya na sukaraṃ pramāṇam udgṛhītum.</quote>

ityādinā. 

---

dānam atra ṣaṭ pāramitāḥ, dānam pāramitāḥ ṣaḍ iti vacanāt. <title id="t1">ratnākarasūtre</title> coktam—

	<quote id="q1" titleid="t1">bodhaye praśāntamate caratā bodhisattvenāsvabhāvāḥ sarvadharmā anugantavyāḥ. dānaṃ pratigrāhako dakṣiṇīyāḥ pariṇāmanā yad dānaphalaṃ pariṇāmayati yatra samyaksaṃbodhau pariṇāmayatīti, etat sarvam asvabhāvam anugantavyam. tasyaivaṃ śūnyatādhimuktasyāpramāṇāśayato dānapāramitā pariśudhyati. tac ca dānaṃ pāramitānāmālabhate. aparāmṛṣṭaṃ ca bhavati.</quote>

iti vistaraḥ. ata eva prajñāpāramitāyattās tadanyapāramitādiguṇagaṇāḥ. sā hi tān andhān ivādāya saugatīṃ samantaprabhāṃ bhūmim ārohati.

---

prajñāpāramitaiva bhagavatī mahāyānātmakaṃ yānam ekam eva. yā ca yānabhedavyavasthā sā bālānām avatāraṇāya nirdiṣṭā bhagavatā na tu nītārthā. yathoktaṃ <title id="t1">laṅkāvatāre</title>—

	<quote id="q1" titleid="t1">yānavyavasthā naivāsti yānam ekaṃ vadāmy aham | 
	parikarṣaṇārthaṃ bālānāṃ yānabhedaṃ vadāmy aham ||</quote> 

iti. 

---

parīttasaṃbhāratā cāpramāṇasaṃbhāratā ca vyavasthāpitā. na tu yānabhedaḥ, asaṃbhedatvād dharmadhātoḥ. avatāramukham etat sūcitam. yad uktam <author id="a1">āryeṇa</author>

	<quote id="q1" authorid="a1">dharmadhātor asaṃbhedād yānabhedo 'sti na prabho |
	yānatritayam ākhyātaṃ tvayā sattvāvatārataḥ ||</quote> 

iti | 

---

yathoktaṃ <title id="t1">śrīmālāsiṃhanādasūtre</title>—

	<quote id="q1" titleid="t1">arhatām apy asti bhayaṃ. pratyekabuddhā api bhagavantam eva śaraṇaṃ gacchanti. akṣīṇā hi teṣām asti jātiḥ. bahavas teṣāṃ dharmāḥ prahātavyāḥ, yeṣv aprahīṇeṣu dūrībhavanti nirvāṇadhātoḥ.</quote>

iti.

	<quote id="q2" titleid="t2">tadvad apy arhataś cittam asandhānaṃ kuto matam |</quote> 

iti <title id="t2">vārttike</title>. 

---

yat kṣayānutpādajñānaṃ paṭhitaṃ tad api neyārthaṃ tatraiva sūtre vyākhyātam—

	<quote id="q1">yāś cemā bhagavann arhatāṃ pratyekabuddhānāṃ ca vimuktipratyavekṣaṇajñānaniṣṭhās tā ābhiprāyikyo neyārthāḥ. dve ime cyutī—vicchinnacyutiḥ sattvānām, manomayaśarīrāṇāṃ bhagavann arhatāṃ pratyekabuddhānāṃ vaśitāprāptānāṃ ca bodhisattvānām acintyapāriṇāmikī cyutir bhavati yāvad bodhimaṇḍaparyavasānāt. vicchinnacyutim adhikṛtyārhatāṃ pratyekabuddhānāṃ ca jñānaṃ bhavati kṣīṇā me jātir iti.</quote> 

ato 'rhatāṃ pratyekabuddhānāṃ ca sarvakleśeṣu prahīyamāṇeṣv avidyāvāsanā na prahīyate. tadaprahāṇāt sarveṣām eva kleśānāṃ vāsanā na prahīyate. te ca punarbhavāntaragrahaṇena bodhisattvacaryāṃ caranti. kathaṃ punarbhavaṃ gṛhṇanti? hetubalāt pratyayabalāc ca. tatra yā 'sāv aprahīṇakleśavāsanā sā pratyayaḥ. hetuḥ sāsravakuśalamūlahetukāni punarbhavagrāhakāṇy anāsravāṇi kuśalamūlāni. 

---

yad āha—

	<quote id="q1">katame te sāgaramate saṃsāraprabandhakāḥ kuśalamūlasamprayuktāḥ kleśāḥ? yad uta puṇyasaṃbhāraparyeṣṭyatṛptatā saṃcintyabhavotpattiparigrahaḥ buddhasamavadhānaprārthanā sattvaparipākāparikhedaḥ saddharmaparigrahecchā sattvakiṃkaraṇīyotsukatā dharmarāgānuśayānutsargaḥ pāramitāsaṃyojanānām aparityāgaḥ. ime te yair bodhisattvāḥ kliṣyante. 

	āha—yadā punar bhagavan kuśalamūlāni, tat kena kāraṇena kleśā ity ucyante.

	āha—tathā hi sāgaramate ebhir evaṃrūpaiḥ kleśair bodhisattvās traidhātuke śliṣyante. kleśasaṃbhūtaṃ ca traidhātukam. tatra bodhisattva upāyakauśalyena kuśalamūlabalādhānena ca saṃcintya traidhātuke śliṣyate. tenocyate kuśalamūlasaṃprayuktāḥ kleśā iti. yāvad eva traidhātuke śleṣatayā na punaś cittopakleśatayā.</quote>

ityādi. 

---

<title id="t1">mahāyānottare</title> ca | 

	<quote id="q2" titleid="t1">tāṃ cāvidyāvāsabhūmim avidyāvāsabhūmipratyayaṃ ca sūkṣmanimittaprapañcasamudācārasamutthāpitam anāsravaṃ karma pratītya manomayaskandhasamudāyaḥ. tatra kleśasaṃkleśavad avidyāvāsabhūmiḥ. karmasaṃkleśavad anāsravakarmābhisaṃskāraḥ. janmasaṃkleśavat trividhamanomayātmabhāvanirvṛttiḥ | tatpratyayā ca jātipratyayam iva jarāmaraṇam acintyapāriṇāmikī cyutiḥ</quote>

iti. 

---

avidyāvāsabhūmipratyayam anāsravakarmahetukam eṣāṃ punarjanmāstīti <title id="t1">śrīmālāsiṃhanāde</title> paṭhitam— 

	<quote id="q1" titleid="t1">tadyathāpi nāma bhagavann upādānapratyayāḥ sāsravakarmahetukās trayo bhavāḥ saṃbhavanti. evam eva bhagavann avidyāvāsabhūmipratyayā anāsravakarmahetukā arhatāṃ pratyekabuddhānāṃ vaśitāprāptānāṃ ca bodhisattvānāṃ manomayās trayaḥ kāyāḥ sambhavanti.</quote>

iti vistaraḥ. 

---

kīdṛśī tarhy ātmabhāvābhinirvṛttiḥ? manomayī manomayanirmitavad eva draṣṭavyā na nirmitā. punarbhava iti ca cyutyupapattivaśād upacāreṇocyate. vaśitālābhād dhi sati sattvārthe tatra tatra gatau yonau ca dṛśyate, asati na dṛśyate. sa eva cātmabhāvo 'nāsravakuśalamūlavipākābhisaṃskṛtatvāt saṃskṛtaḥ saṃsāra ity ucyate. sāsravakarmakleśānabhisaṃskṛtatvād asaṃskṛta ity api nirvāṇam ity ucyate. tathā coktam— 

	<quote id="q1">tasmād bhagavann asti saṃskṛto 'pi, asaṃskṛto 'pi saṃsāraḥ. asti saṃskṛtam api, asaṃskṛtam api nirvāṇam.</quote> 

iti. <title id="t1">bhagavatyāṃ</title> coktam—

	<quote id="q2" titleid="t1">na hi maitreya karmakleśopaśāntasyotpattiṃ prajñapayāmi. api tv acintyāṃ nirmāṇapāriṇāmikīm arhato 'py upapattiṃ prajñapayāmīti.</quote> 

---

<title id="t1">prajñāpāramitāyāṃ</title> coktaṃ— 

	<quote id="q1" titleid="t1">saced anuttarāyai samyaksambodhaye cittam utpādayanti, nāhaṃ teṣāṃ kuśalamūlasyāntarāyaṃ karomi.</quote>

iti.

---

tathā <title id="t1">samādhirājasūtre</title>—

	<quote id="q1" titleid="t1">buddha bhaviṣyati sarvajago 'pi
	nāsti ha kaścid abhājanasattvaḥ |</quote>

iti.

idaṃ hi malānām āgantukatvāt prakṛtiprabhāsvaratayā cittasyāśeṣasya ca jagato buddhatvayogyatāsty evety abhisandhinaiva vyākhyātaṃ nyāyyam. tathā tathāgatagarbhāḥ sarvasattvā ity anena sarveṣām anuttarasambodhipadādhigamayogyataiva paridīpitā bhagavatā sūtreṣu. <author id="a1">āryamaitreyeṇa</author> ca <title id="t2">mahāyānottare</title>—

	<quote id="q2" authorid="a1" titleid="t2">sarveṣām aviśiṣṭāpi tathatā śuddhim āgatā |
	tathāgatatvaṃ tasmāc ca tadgarbhāḥ sarvadehinaḥ ||</quote> 

ityādinā. tathāgataśabdenāpi pudgaladharmanairātmyalakṣaṇasya dharmadhātoḥ prakṛtiprabhāsvarasya vivakṣitatvāt.

---

tatsaṃkṣiptaprabhedas tūkta <title id="t1">āryalaṅkāvatārasūtre</title>—

	<quote id="q1" titleid="t1">pañca dharmāḥ svabhāvaś ca vijñānāny aṣṭa eva ca |
	dve nairātmye bhavet kṛtsno mahāyānaparigrahaḥ ||</quote>

iti tatra pañca dharmā nāma nimittaṃ vikalpas tathatā samyagjñānaṃ ca. tatra saṃvṛtisatyanirdeśān nāmanimittavikalpā uktāḥ. tathatāsamyagjñāne ukte mukhyopacārataḥ paramārthasatyanirdeśāt. 

---

<title id="t1">satyadvayāvatārasūtre</title> ca

	<quote id="q1" titleid="t1">sarvadharmaniḥsvabhāvatābhāvanayaiva kleśaprahāṇam, nānyena mārgeṇa, bhāvābhiniveśamūlatvāt sarvakleśānām.</quote>

iti darśitam.

---

yad āha— 

	<quote id="q1">kathaṃ mañjuśrīḥ kleśā vinayaṃ gacchanti, kathaṃ parijñātā bhavanti?

	mañjuśrīr āha—paramārthato 'tyantājātānutpannābhāveṣu sarvadharmeṣu yaḥ saṃvṛtyāsadviparyāsaḥ. tasmāt saṃkalpavikalpaḥ. tasmād ayoniśomanasikāraḥ. tasmād ātmasamāropaḥ. tasmād dṛṣṭisamutthānam. tasmāt kleśāḥ pravartante. 

	yaḥ punar devaputra paramārthato 'tyantājātānutpannān sarvadharmān prajānāty aprajānanāyogena sa paramārthato 'viparyastaḥ. so 'vikalpo nirvikalpaḥ. sa yoniśaḥ prayuktaḥ. tasya paramārthato 'satsamāropo na bhavati. tasya dṛṣṭiparyutthānaṃ na bhavati. tasyaivam anutpādavihāriṇaḥ kleśā atyantavinītā draṣṭavyā adarśanayogena. 

	yadā kleśān nirābhāsena prajñājñānena paramārthato 'tyantaśūnyān atyantānimittān paramārthatātyantājātān anutpannān abhāvān prajānāty aprajānanāyogena tadā devaputra kleśāḥ parijñātā bhavanty aprajānanāyogena. tadyathā ya āśīviṣasya gotram paṭhati sa tasya viṣaṃ śamayati. evam eva yaḥ kleśānāṃ gotraṃ jānāti tasya kleśāḥ praśāmyanty atyantānupalambhayogena.

	yā devaputra paramārthato 'tyantānutpannābhāveṣu sarvadharmeṣu saṃkalpanā idaṃ kleśānāṃ gotram.

	buddhāvaropitam ānanda kuśalamūlaṃ saṃsāre na kṣīyate nirvāṇam upanayati | evan dharmmāvaropitaṃ saṃghāvaropitaṃ ca </quote>

iti |

evaṃ caurārtham ārāmādīnāṃ karaṇād apuṇyaskandhaḥ | yāvat tāni nopacchedyante | caurā hi tadāśrayaṇād grāmasārthādikam udghnanti17 | evaṃ durgāgṛhakaraṇādau veditavyaṃ | āśayatas tathāgatādeḥ prītyā ratnatrayaśaraṇagamanāt puṇyaṃ yāvan nopacchidyate | viparyayeṇāpuṇyaṃ | kriyāniyamato yathā saddharmmam apaṭhitvā na bhoktavyam ityādeḥ puṇyaṅ kriyāvicchedāc ca nivarttate |

---

prāṇighātādau tu kriyāniyamād apuṇyan niyamatyāgāt kriyāvicchedāc ca nivarttate | vastuparigrahato yathā kaścit pūjāyai caityādikam parigṛhṇāti | parāpakārāya jālayantrādikam aparaḥ | tayoḥ puṇyāpuṇye tatparityāgān nivarttaite | ādṛtya pravṛtter yathā kaścit prasādavegāt kleśavegād vā śubham aśubhaṅ karmmādṛtya karoti tasya yāvad vego 'nuvarttate tāvat puṇyāpuṇye apīti | evaṃ samvarikāsamvarikayoḥ puṇyāpuṇyānugamo veditavyaḥ | 

yadi hi prātimokṣasamvaram antareṇa bodhisattvasaṃvaro nodayaseta, tadā bodhisattvapiṭakādau tadanuyāyini ca granthe tanmūlo 'yam abhyadhāsyata. prayojakaṃ hy avaśyam abhidhīyate, yathā mahāyāne ābodhiṃ triratnaśaraṇaṃ maṇḍam. āryanāgārjunapādamatānusāri<author id="a1">candrakīrtinā</author> ca <title id="t1">triśaraṇasaptatau</title>—

	<quote id="q1" authorid="a1" titleid="t1">upāsakas triśaraṇāt tanmūlaṃ saṃvarāṣṭakam |
	saṃbuddhadharmasaṃghā hi śaraṇaṃ muktikāṃkṣiṇām ||</quote>

	kāyatrayaṃ munīdrasya nirvāṇaṃ pudgalāṣṭakam |
	āyāti śaraṇaṃ bhaktyā yo yāti śaraṇatrayam || 

	pūrvaśailāgame 'rhadbhir bodhisattvās tu vanditāḥ |
	ratnatrayān na te bāhyā buddhe 'ntarbhāvato matāḥ || 

	phalasthāpratipannānām āryamārgaprabhāvitāḥ |
	bhūmayaḥ saptaśāikṣāṇām abhidharme yathoditāḥ || 

	evaṃ vaipulyapiṭake varṇitā daśa bhūmayaḥ |
	āryamārgātmikāḥ sarvās tāsv anāryaḥ kathaṃ bhavet ||

	ākāśapramitaikaikaguṇāparyantasad guṇāḥ |
	bodhisattvāḥ sadā vandyāḥ śaraṇaṃ cāpi dhīmatām ||

iti

---

atra vaibhāṣikāḥ—saṃjñā viprayuktena nāmnā sahaikārthapravṛttā. nāma cārthaṃ dyotayati saṃjñā jānāti. sā tu nāmanimittārthasaṃketajñānā paṭvī. te hi vacanān nāmāvasyanti, nāmnaś cārtham. ata eva vāg nāmni pravartate, nāmārthaṃ dyotayati. avyutpannavyavahāras tv apaṭvyā saṃjñayā nāmārthaṃ ca na pratipadyate nāpi nāmārthaṃ ca pratipādayaty ity āhuḥ. 

tac ca vicāritam anyatra. yuktaṃ tu— 

    <quote id="q1">na śabdaiḥ saṃsargaḥ kvacid api bahir vā manasi vā 
    'kṣarākārākīrṇaḥ spharati punar arthākṛtilavaḥ | 
    alīkāv ātmasthau yad api dhiya evādhyavasitir 
    nidhatte tau bāhye vacasi ca vikalpasthitir ata ||</quote> 

iti. 

sā ca saṃjñā ṣoḍhā—cakṣurvijñānasaṃprayuktā yāvan manovijñānasaṃprayukteti saṃjñāskandhaḥ. 

---

middhaṃ nidrā, pañcavijñānapravṛttiviruddho dharmo manovijñānasyāpi jaḍatāpattihetuḥ. suṣuptāvasthāyāṃ tu saṃvedanasyābhāvaḥ. 

	<quote id="q1">nidrāvyapagame pūrvajñānasaṃskārato dhiyaḥ | 
	tathāvidhāḥ saṃbhavanti tato deho na kāraṇam ||</quote>

iti cāhuḥ || yaddharmayogād ātmāpekṣayāpetaśaṅkaḥ pāpe pravartate sa prakṛtiduṣṭo dharma āhrīkam |

---

asāmagrī hetupratyayānāṃ vikalatā. sāmagrī hetupratyayānām avikalatā. <title id="t1">mahāyānābhidharmasamuccaya</title> uktam—

    <quote id="q1" titleid="t1">pṛthagjanatvaṃ katamat? āryadharmāṇām apratilambhaḥ.</quote>

iti. tad aprāptāv antarbhavati. tathā—

     <quote id="q2" titleid="t1">javaḥ katamaḥ? hetuphalāśupravṛttiḥ. anukramaḥ katamaḥ? hetuphalāyugapat pravṛttiḥ. kālaḥ katamaḥ? hetuphalayoḥ prabandhena pravṛttiḥ. asyāṃ satyāṃ yat tatra hetuphalam utpannaṃ niruddhaṃ so 'tītaḥ kāla iti prajñapyate. yad anutpannaṃ so 'nāgataḥ. yad utpannāniruddhaṃ sa pratyutpanna iti. deśaḥ katamaḥ? daśasu dikṣu hetuphalam. hetuphalasya digvyāptau deśopacāraḥ. saṃkhyā katamā? saṃskārāṇāṃ pratyekaśo bhedaḥ. abhinnaikātmakatve dvitrisaṃkhyādyanupapatteḥ.</quote> 

iti.

ete ca prāptyādayo bhedāntarapratikṣepāvyāvṛttibhedena pṛthag iva vyavasthāpyante. na tu tattvata iti sunirūpitaṃ mahāyāne <title id="t2">pramāṇavārttikādau</title> ca. ato dravyato na santy eva viprayuktāḥ saṃskārāḥ. 

---

adhvasantānaprakāragatideśabhinnānāṃ rūpādīnāṃ saṃkṣepasaṃgrahatām upādāya pañca skandhā. 

    <quote id="q1">rūpaṇālakṣaṇaṃ rūpaṃ vedanānubhavātmikā |
    nimittodgrahaṇaṃ saṃjñā saṃskārās tv abhisaṃskṛtiḥ |
    viṣayaṃ prati vijñaptir vijñānasya svalakṣaṇam ||</quote>

ity uktasvalakṣaṇāḥ ||

---

tatra saṃvṛtisatyāntargatāni duḥkhasamudayamārgasatyāni. paramārthasatyasvarūpaṃ nirodhasatyam. ato dve eva satye. yathoktaṃ <title id="t1">pitāputrasamāgamasūtre</title>—

	<quote id="q1" titleid="t1">satya ime duvi lokavidūnā diṣṭa svayam aśruṇitva pareṣām |
	saṃvṛti yā ca tathā paramārthaḥ satyu na vidyati kiṃ ca tṛtīyam ||</quote>

iti |

---

tath<title id="t1">āryabrahmaparipṛcchāyām</title>—

	<quote id="q1" titleid="t1">na duḥkhaṃ na duḥkhasamudayo na nirodho na mārga āryāṇāṃ satyam. api tu brahman yo duḥkhasyānutpāda idam āryāṇāṃ satyam. yaḥ samudayasyāsamudācāra idam āryāṇāṃ satyam | yo 'tyantaniruddheṣv anutpādo 'nirodha idam āryāṇāṃ satyam. yā samatā sarvadharmeṣu dayayā ca mārgabhāvanā, idam āryāṇāṃ satyam.</quote>

iti |

ato na paramārthato duḥkhādisatyam asti. kevalam udvejanārthaṃ saṃsārāc chrāvakān adhikṛtya pudgalanairātmyatattvamātrapraveśāyānityādirūpatas tad upadiṣṭam. na tūbhayanairātmyadeśanādhikārata ity avaseyam. 

---

tathā coktam <title id="t1">ardhatṛtīyasahasrikāyām āryaprajñāpāramitāyām</title>—

	<quote id="q1" titleid="t1">na hi suvikrāntavikrāmin rūpaṃ rāgadharmi vā virāgadharmi vā. evaṃ vedanā saṃjñā saṃskārā vijñānam. yā caiṣām arāgadharmatāvirāgadharmatā, iyaṃ prajñāpāramitā. evaṃ na rūpaṃ dveṣadharmi vādveṣadharmi vā mohadharmi vāmohadharmi vā. evaṃ yāvad vijñānasya yā na mohadharmatā nāpi vigatamohatā, iyaṃ prajñāpāramitā. na hi rūpaṃ saṃkliśyate vā vyavadāyate vā. evaṃ yāvad vijñānam. yaś caiṣām asaṃkleśo 'vyavadānam, iyaṃ prajñāpāramitā.</quote>

iti. 

---

nanu yad uktaṃ samvṛtyotpattir iti tatra keyaṃ saṃvṛtir nāma? 

niḥsvabhāveṣv api bhāvato bhāveṣu yā viparītākārādhyāropiṇī bhrāntā buddhiḥ sā saṃvṛtir ucyate. saṃvriyate cchādyata ivāsyām anayā vā tattvam iti kṛtvā. tathā coktaṃ <title id="t1" type="generic">sūtre</title>—
	
	<quote id="q1">bhāvā jāyanti saṃvṛtyā paramārthe niḥsvabhāvakāḥ | 
	niḥsvabhāveṣu yā bhrāntiḥ sā tathyasaṃvṛtir matā ||</quote>

iti. tadbhavatvād vā sarva etadupadarśitā vyalīkā bhāvāḥ sāṃvṛtā ucyante. sā cānādivibhramavāsanāparipākavaśād asato bhāvato bhāvān santa ivopadarśayanty upajāyate sarvaprāṇabhṛtāṃ yataḥ, tasmād abhiprāyavaśāt sarva evālīkarūpā bhāvāḥ saṃvṛtisanta ucyante. na punar eṣāṃ bhāvato bhāvarūpatvam, yathāpratibhāsam atattvāt. nāpi śaśaviṣāṇavad atyantābhāvarūpatā, avicāraramaṇīyākāreṇa pratibhāsanāt.

---

śabdamātraṃ saṃvṛtir ity anabhijñāḥ. na hi śabdamātraṃ saṃvṛtir iti kasyāpi saugatasya matam. yad api

	<quote id="q1" titleid="t1">nāmamātram idaṃ sarvaṃ saṃjñāmātre pratiṣṭhitam |
	abhidhānāt pṛthagbhūtam abhidheyaṃ na vidyate ||</quote> 

iti <title id="t1">sūtre</title> 'bhihitam, tatrāpi ye vastubhūtam evābhidhānam abhidheyaṃ ca tatpṛthagbhūtam api kalpayanti, tanmatapratiṣedhāya kalpanāpratiṣṭhitatvam evābhidhānābhidheyayor upadarśitam. saṃjñā hy atra kalpanā. kalpanārūpam evābhidhānaṃ nāmaśabdenābhipretam. na tu śrotrajñānapratibhāsī, arthasya avācakatvāt. tanmātratve ca viśvasya rūpādivaicitryapratibhāso na bhavet, nāpi skandhādivyavasthā.

---

yathā ca bahuṣu māyānareṣu naro nara iti sāmānyākārarūpaḥ kalpitaḥ śabdārtho vyavasthāpyate, tathā paramārthāsvabhāveṣv api bhāveṣu paramārtho 'py adhyāropitarūpeṇa kathyamānaḥ saṃvṛtir eva bhavet, tasya sarvaprapañcātikrāntatvāt. tathā coktaṃ <title id="t1">sūtre</title>—

	<quote id="q1" titleid="t1">yadi devaputra paramārthataḥ paramārthasatyaṃ kāyavāṅmanasāṃ viṣayabhāvam āgacchet, na paramārthasatyam iti saṃkhyāṃ gacchet. saṃvṛtisatyam eva tad bhavet. api tu paramārthataḥ paramārthasatyaṃ sarvavyavahārātikrāntam.</quote>

iti.

---

saṃvṛtiś ca sarvaivāvasturūpety upapāditam. ato 'syā vṛkṣādisaṃvṛteḥ svānurūpam anādyavastubhūtam evopādānaṃ nyāyyam. na vijñānādi vastubhūtam, tasya tadviruddhatvāc ca. tasmād avicāraprasiddheṣu yad adhyāropitam utpādasthitibhaṅgādi māyāsvapnagandharvanagaranirmāṇādivat, tat saṃvṛtisatyam iti vyavasthāpyate. yat tv anadhyāropitaṃ samyakpramāṇapariniścitam anutpādādi, tat paramārthasatyam. tathā ca <title id="t1">dharmasaṃgītāv</title> uktam—

	<quote id="q1" titleid="t1">anutpādaḥ satyam. asatyam anye dharmā utpādādayo mṛṣāmoṣadharmāṇaḥ.</quote>

iti.

---

ayaṃ ca paramārthānukūlatvād anutpādaḥ paramārtha ity ucyate, na tu mukhyataḥ, sarvaprapañcātikrāntatvān mukhyataḥ paramārthasya. anutpāda eva tattvam. tac ca sarvākāram avyapadeśyam api vyavahāravaśenāśeṣasaṃskṛtadharmatayā saṃskṛtam iti vyapadiśyate. utpādānutpādayoḥ sarvakālam avasthitatvād, asaṃskṛtam iti ca nirdiśyate. na tu tad ubhayarūpam, sarvarūpātikrāntalakṣaṇatvāt tattvasya. yathoktaṃ <title id="t1">prasādamahodayasūtre</title>—

	<quote id="q1" titleid="t1">aparapratyayaṃ śāntaṃ prapañcair aprapañcitam |
	nirvikalpam anānātvam etat tattvasya lakṣaṇam ||</quote>

iti. ata eva dvāviṃśatiś cittotpādāḥ samvṛtyaiva sopādhayaḥ. tathā hy upādhir viśeṣaṇaṃ guṇo dharmaś cety anarthāntaram. upādhimad viśeṣyaṃ guṇi dharmi cety ananyārtham. yadā tu svalakṣaṇadhāraṇād dharmaśabdena dharmy ucyate, tadā taddharmo dharmateti vyavahriyate, sāmayikatvāc chabdārthavyavasthāyāḥ.

---

śabdārtho hi vidhir niṣedhaś ca. tau ca vidhivācinaḥ śabdād yugapat pratīyete, puṇḍarīkaśabdād dhavalimaliptaśatapatravat. śābdaṃ hi jñānaṃ samāropitasvabhāvaviviktasvarūpaviṣayam. ata eva jātyādyarthābhāvaviṣayam. abhimatārthābhāva eva cānyāpohaḥ. yadi vā bhāvaviṣayaṃ na bhavatīty abhāvaviṣayam apohaviṣayaṃ, tad vastuto nirviṣayam api, abhimānatas tv arthaviṣayatvam asya. arthaviṣayatve 'pi ca na sarvātmanā, kiṃ tv ekavyāvṛttyavadhikena rūpeṇa. yaś ca vijātīyaviśleṣātmako vastvaṃśaḥ savikalpagocaraḥ sa śabdārthaḥ. tad uktaṃ—

	<quote id="q1">niścayair yan na niścīyate rūpaṃ tat teṣāṃ viṣayaḥ katham |</quote> 

iti. tataḥ śabdāntarapravṛtter evaikaikavijātīyavyavacchedātmako vastvaṃśaḥ śabdasyārthaḥ. tasya bhāvāt tadvyatiriktasyāparasyābhāvāt tannibandhana eva sakalo vidhiniṣedhavyavahāraḥ. 

---

ata eva ca śrotṛvāṃcchānurodhena bhedāntarāpratikṣepāc cittaṃ niḥsvabhāvaṃ śūnyam ityādyabhedavyavahāraḥ. bhedāntarapratikṣepāt tu vijñānasya niḥsvabhāvatā śūnyatetyādibhedavyavahāraḥ. paramārthatas tu dharmasya vijñānasya dharmatāyāś ca śūnyatāder niḥsvabhāvatvān na bhedābhedau. tad uktam—
	
	<quote id="q1">paramārthavicāreṣu tathābhūtāprasiddhitaḥ | 
	tattvānyatvaṃ padārtheṣu sāṃvṛteṣu niṣidhyate ||</quote>

iti. 

	<quote id="q2">vyāvṛtter niḥsvabhāvatvān na bhedābhedakalpanā ||</quote> 

iti ca.

---

tasmāc chaśāṅkādīnāṃ śvetatādivat saṃskṛtalakṣaṇayā saṃvṛtyā saha tattvānyatvābhyām avācyam eva paramārthalakṣaṇam. vastuny eva tattvānyatvavikalpasya saṃbhavāt, sāmānyalakṣaṇasya ca paramārthasyāvasturūpatvāt tattvānyatvābhyām anirvacanīyatvam eva. sati ca bhāve tattvānyatvakalpanā bhavet. niḥsvabhāveṣu bhāveṣu sā naiva saṃbhavatīty avirodha eva. jñānātmakasyāpi paramārthasya saṃvṛtyā saha tathatālakṣaṇaparamārthākāreṇa ekatvam iṣṭam eva. yathoktaṃ <title id="t1">prajñāpāramitāyām</title>—

	<quote id="q1" titleid="t1">na subhūte 'nyā lokasaṃvṛtir anyaḥ paramārthaḥ. yaiva lokasaṃvṛtes tathatā, saiva paramārthasya tathateti.</quote> 

māyādinirviṣiṣṭatvāc ca jñānātmakasyāpi paramārthasya tathyasaṃvṛtirūpatā tattvādhigamānukūlatvāc ca paramārtharūpatety apekṣābhedād ekasyobhayarūpatāpy avirodhinī | ato dharmadharmibhedādivyavasthā vyavahāra eveti paramārthato na sopādhayo 
nāpi nirupādhayaś cittotpādādayaḥ |

---

yad uktam <title id="t1">āryadaśabhūmake</title>—

	<quote id="q1" titleid="t1">cittamātram idaṃ bho jinaputrā—yad uta traidhātukam.</quote>

iti tasya savistaraṃ sūtrāntareṣu niḥsvabhāvatvadeśanāt pāramārthikatvam mā grahīḥ. kevalaṃ krameṇa paramārthanayapayonidher avatāraṇāya sā cittamātratā deśiteti gṛhyatām. tathā hi yaḥ sakṛd aśeṣadharmanaiḥsvābhāvyaṃ pratipattum asamarthaḥ sa krameṇa cittamātratāṃ samāśritya bāhyārthaniḥsvabhāvatāṃ tāvad avatarati. ata evoktam—

	<quote id="q2">evaṃ vipaśyamānānāṃ grāhyagrāho nirudhyate ||</quote> 

iti. tataḥ paścāt krameṇa cittamātrasvabhāvapratyavekṣaṇam. tasyāpi nirātmatām avagamya gambhīranayaṃ praviṣṭo bhavet.
