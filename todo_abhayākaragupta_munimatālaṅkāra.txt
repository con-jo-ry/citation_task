---

sa hi tayā preryamāṇaḥ svātmanirapekṣayā ekāntena paropakārārthitayātiduṣkaradīrghakālike 'pi saṃbhāropārjanapariśrame pravartate. duṣkareṣu ca pravartamāno nacireṇaiva saṃbhārān paripūryāvaśyam eva sārvajñaṃ padam adhigacchatīty ato buddhadharmāṇāṃ karuṇaiva mūlam. mahākaruṇāparigrahād eva ca buddhā bhagavato 'dhigamya sārvajñaṃ padam aśeṣasya jagato 'rthaṃ kurvāṇās tiṣṭhantīti nirvāṇāpratiṣṭhāne 'pi bhagavatāṃ saiva mahākaruṇā hetuḥ |

tad uktam—

	kṛpaiva bījaṃ jalavac ca vṛddhaye
	ciropabhogasthitaye ca pākavad (Madhyamakāvatāra 1.2bc)

iti. vārtike ca—

	tiṣṭhanty eva parādhīnā yeṣāṃ tu mahatī kṛpā | (Pramāṇavārttika 2.199ab)

iti.

---

sā cāśeṣatraidhātukāvacareṣu sattveṣu bhāvyamānā bahulīkārato vṛddhim upaiti | tasyaivaṃ kṛpābhyāsabalāt sarvasattvābhyuddharaṇapratijñayā bodhicittam utpādyate | mahākāruṇiko hi samyaksaṃbodhigotro bodhisattvaḥ paraduḥkhaduḥkhitayā—

	yaḥ kaścid ānanda buddhaṃ śaraṇaṃ gacchati dharmaṃ saṃghaṃ ceti, yaś ca śikṣāpadāni ca saṃgṛhya paripālayati, tasyāhaṃ kuśalamūlasyāprameyam asaṃkhyeyaṃ puṇyaṃ vadāmi, yan na śakyaṃ sarvaśrāvakapratyekabuddhaiḥ pramāṇam udgrahītuṃ yāvan nirvāṇaparyantaṃ vadāmi.

ityādyanuśaṃsaśrutyā sa jātapraharṣaḥ—

	ābodhiṃ śaraṇaṃ yāmi buddhaṃ dharmaṃ gaṇottamam (Ḍākinīvajrapañjara, 12.4ab)

iti rūpakāyaṃ dharmakāyam avaivartikabodhisattvasaṅghaṃ ca śaraṇaṃ āśritya sarvam evāmuṃ lokam ahaṃ samyaksambuddho bhūtvā duḥkhād uddhṛtya samyaksambuddhatvena yojayiṣyāmīti bodhicittaṃ saṃvarasvabhāvam utpādayati. saṃkṣepād adhimātrādhimātrendriyaḥ. 

---

eṣāṃ śubhāśubhaṅ karmma na samvaro nāsamvaraḥ | tat punaḥ kṣetrataś cāśayataḥ kriyāniyamato vastuparigrahata ādṛtya pravṛtteś ca jāyate | asām (? RC) uparamān nivarttate | tatra kṣetrato yathā ratnatrayāya (ed doesn't compound vihāra - RC) vihāraprati<<ṣṭhā>>panādyaupadhikapuṇyakriyāvastubhya(ḥ) [6r2] puṇyaskandha upajāyate yāvad etāni nopacchidyante | upajātaś cākṣayaḥ | yathoktaṃ kūṭāgārasūtre 

	buddhāvaropita○m ānanda kuśalamūlaṃ saṃsāre na kṣīyate nirvāṇam upanayati | evan dharmmāvaropitaṃ saṃghāvaropitañ ce○ti |

evaṃ caurārtham (no space in ed - RC) ārāmādīnāṃ kara<<ṇā>>d apuṇyaskandhaḥ | yāvat tāni [ed. p. 64] nopacchedyante | caurā hi tadāśrayaṇād [grāmasārthā][6r3]dikam udghnanti17 | evaṃ durgāgṛhakaraṇādau veditavyaṃ | āśayatas tathāgatādeḥ prītyā ratnatrayaśaraṇagamanāt puṇyaṃ ○ yāvan nopacchidyate | viparyayeṇāpuṇyaṃ | kriyāniyamato yathā saddharmmam apaṭhitvā na bhoktavyam ityā○deḥ puṇyaṅ kriyāvicchedāc ca nivarttate | prāṇighātādau tu kriyāniyamād apuṇyan niyamatyāgāt kriyāvicchedāc ca ni[6r4]varttate | vastuparigrahato yathā kaścit pūjāyai caityādikam parigṛhṇāti | parāpakārāya jālayantrādikam aparaḥ | tayoḥ puṇyāpuṇye tatparityāgān nivarttaite | ādṛtya pravṛtter yathā kaścit prasādavegāt kleśavegād vā śubham aśubhaṅ karmmādṛtya karoti tasya yāvad vego (')nuvarttate tāvat puṇyāpuṇye apīti | evaṃ samvarikāsamvarikayoḥ puṇyāpuṇyānugamo vedi[6v1]tavyaḥ | 


---

yadi hi prātimokṣasamvaram antareṇa bodhisattvasaṃvaro nodayaseta, tadā bodhisattvapiṭakādau tada[7v2]nuyāyini ca granthe tanmūlo 'yam abhyadhāsyata. prayojakaṃ hy avaśyam abhidhīyate, yathā mahāyāne ābodhiṃ triratnaśaraṇaṃ maṇḍam. āryanāgārjunapādamatānusāricandrakīrtinā ca triśaraṇasaptatau—

	upāsakas triśaraṇāt tanmūlaṃ saṃvarāṣṭakam |
	saṃbuddhadharmasaṃghā hi śaraṇaṃ muktikāṃkṣiṇām || (v. 1)

	kāyatrayaṃ (em.; kāyatraya ms.) munīdrasya nirvāṇaṃ pudga[7v3]lāṣṭakam |
	āyāti śaraṇaṃ bhaktyā yo yāti śaraṇatrayam || (v. 34)

	pūrvaśailāgame 'rhadbhir bodhisattvās tu vanditāḥ |
	ratnatrayān na te bāhyā buddhe 'ntarbhāvato matāḥ || (v. 51)

	phalasthāpratipannānām āryamārgaprabhāvitāḥ |
	bhūmayaḥ saptaśāikṣāṇām abhidharme yathoditāḥ || (v. 54)

	evaṃ vaipulyapiṭake varṇitā daśa bhūmayaḥ (em.; bhūmamaḥ ms.) |
	āryamārgā[7v4]tmikāḥ sarvās tāsv anāryaḥ kathaṃ bhavet || (v. 55)

	ākāśapramitaikaikaguṇāparyantasad guṇāḥ |
	bodhisattvāḥ sadā vandyāḥ śaraṇaṃ cāpi dhīmatām || (v. 67)

iti

---

atra vaibhāṣikāḥ—saṃjñā viprayuktena nāmnā sahaikārthapravṛttā. nāma cārthaṃ dyotayati saṃjñā jānāti. sā tu nāmanimittārthasaṃketajñānā paṭvī (cf. Tib - ...don gyi brdas shes rnams kyi gsal ba). te hi vacanān nāmāvasyanti, nāmnaś cārtham. ata eva vāg nāmni prava[50v1]rtate, nāmārthaṃ dyotayati (agent ambiguous; Tib. suggests nāman is agent). avyutpannavyavahāras [ed. p. 19/108] tv apaṭvyā saṃjñayā nāmārthaṃ ca na pratipadyate nāpi nāmārthaṃ ca pratipādayaty ity āhuḥ. 

tac ca vicāritam anyatra. yuktaṃ tu — 

    na śabdaiḥ saṃsargaḥ kvacid api bahir vā manasi vā 
    'kṣarākārākīrṇaḥ spharati punar arthākṛtilavaḥ | 
    alīkāv ātmasthau yad api dhiya evādhyavasitir 
    nidhatte tau bāhye vacasi ca vikalpasthitir ata || [Jñānaśrīmitra, Apohaprakaraṇa]

iti. 

sā ca saṃ[50v2]jñā ṣoḍhā—cakṣurvijñānasaṃprayuktā yāvan manovijñānasaṃprayukteti saṃjñāskandhaḥ. 

---

middhaṃ nidrā, pañcavijñānapravṛttiviruddho dharmo manovijñānasyāpi jaḍatāpattihetuḥ. suṣuptāvasthāyāṃ tu saṃvedanasyābhāvaḥ. 

	nidrāvyapagame pūrvajñānasaṃskārato dhiyaḥ | 
	tathāvidhāḥ saṃbhavanti tato deho na kāraṇam || iti cāhuḥ || 

yaddharmayogād ātmāpekṣayāpetaśaṅkaḥ pāpe pravartate sa prakṛtiduṣṭo dharma āhrīkam |

---

asāmagrī hetupratyayānāṃ vikalatā. sāmagrī hetupratyayānām avikalatā. 

(Ms 56r3–57r1, Tib 135v7–136r4, MPSk ―)
mahāyānābhidharmasamuccaya uktam—

    pṛthagjanatvaṃ katamat? āryadharmāṇām apratilambhaḥ.

iti. tad aprāptāv antarbhava[56r4]ti. tathā—

     javaḥ katamaḥ? hetuphalāśupravṛttiḥ. anukramaḥ katamaḥ? hetuphalāyugapat pravṛttiḥ. kālaḥ katamaḥ? hetuphalayoḥ prabandhena pravṛttiḥ. asyāṃ satyāṃ yat tatra hetuphalam utpannaṃ niruddhaṃ so 'tītaḥ kāla iti prajñapyate. yad anutpannaṃ so 'nāgataḥ. yad utpannāniruddhaṃ sa pratyutpanna iti. deśaḥ katamaḥ? [ed. p. 36/91] daśasu dikṣu hetu[56v1]phalam. hetuphalasya digvyāptau deśopacāraḥ. saṃkhyā katamā? saṃskārāṇāṃ pratyekaśo bhedaḥ. abhinnaikātmakatve dvitrisaṃkhyādyanupapatteḥ. 

iti.

ete ca prāptyādayo bhe[57r1]dāntarapratikṣepāvyāvṛttibhedena pṛthag iva vyavasthāpyante. na tu tattvata iti sunirūpitaṃ mahāyāne pramāṇavārttikādau ca. ato dravyato na santy eva viprayuktāḥ saṃskārāḥ. 

---

adhvasantānaprakāragatideśabhinnānāṃ rūpādīnāṃ saṃkṣepasaṃgrahatām [ed. p. 38/89] upādāya pañca skandhā. 

    rūpaṇālakṣaṇaṃ rūpaṃ vedanānubhavātmikā |
    nimittodgrahaṇaṃ saṃjñā saṃskārās tv abhisaṃskṛtiḥ |
    viṣayaṃ prati vijñaptir vijñānasya svalakṣaṇam || [Madhyamakāvatāra 6.202–203ab]

ity uktasvalakṣaṇāḥ ||

---

tatra saṃvṛtisatyāntargatāni duḥkhasamudayamārgasatyāni. paramārthasatyasvarūpaṃ nirodhasatyam. ato dve eva satye. yathoktaṃ pitāputrasamāgamasūtre—

	satya ime duvi lokavidūnā diṣṭa (or dṛṣṭa? - RC cf. Tib gzigs) sva[58v3]yam aśruṇitva pareṣām |
	saṃvṛti yā ca tathā paramārthaḥ satyu na vidyati kiṃ ca tṛtīyam || [metre = dodhakam]

iti | [ed. p. 12/121]

---

tathāryabrahmaparipṛcchāyām—

	na duḥkhaṃ na duḥkhasamudayo na nirodho na mārga āryāṇāṃ satyam. api tu brahman yo duḥkhasyānutpāda idam āryāṇāṃ satyam. yaḥ samudayasyāsamudācāra idam āryāṇāṃ [58v4] satyam | yo 'tyantaniruddheṣv anutpādo 'nirodha idam āryāṇāṃ satyam. yā samatā sarvadharmeṣu dayayā ca mārgabhāvanā, idam āryāṇāṃ satyam.

iti |(10)

(Ms 58v4–5, Tib 138r6–v1 ≈ MĀ 226r2–3)
ato na paramārthato duḥkhādisatyam asti. kevalam udvejanārthaṃ saṃsārāc chrāvakān adhikṛtya pudgalanairātmyatattvamātrapra[58v5]veśāyānityādirūpatas tad upadiṣṭam. na tūbhayanairātmyadeśanādhikārata ity avaseyam. ［三性］

---

tathā coktam ardhatṛtī[59v3]yasahasrikāyām āryaprajñāpāramitāyām—

	na hi suvikrāntavikrāmin rūpaṃ rāgadharmi vā virāgadharmi vā. evaṃ vedanā saṃjñā saṃskārā vijñānam. yā caiṣām arāgadharmatāvirāgadharmatā, iyaṃ prajñāpāramitā. evaṃ na rūpaṃ dveṣadharmi vādveṣadharmi vā mohadharmi vāmohadharmi vā. evaṃ yāva[59v4]d vijñānasya yā na mohadharmatā nāpi vigatamohatā, iyaṃ prajñāpāramitā. na hi rūpaṃ saṃkliśyate vā vyavadāyate vā. evaṃ yāvad vijñānam. yaś [ed. p. 16/117] caiṣām asaṃkleśo 'vyavadānam, iyaṃ prajñāpāramitā.

iti. 

---

nanu yad uktaṃ samvṛtyotpattir iti tatra keyaṃ saṃvṛtir nāma? 

niḥsvabhāveṣv api bhāvato bhāve[59v5]ṣu yā viparītākārādhyāropiṇī bhrāntā buddiḥ (sic for buddhiḥ - RC) sā saṃvṛtir ucyate. saṃvriyate cchādyata ivāsyām anayā vā tattvam iti kṛtvā. tathā coktaṃ sūtre—
	
	bhāvā jāyanti saṃvṛtyā paramārthe niḥsvabhāvakāḥ | 
	niḥsvabhāveṣu yā bhrāntiḥ sā tathyāsaṃvṛtir (sic for tathyasaṃvṛtir? - RC) matā (8)

iti. tadbhavatvād vā sarva etadupadarśitā vyalīkā bhāvā[60r1]ḥ sāṃvṛtā ucyante. sā cānādivibhramavāsanāparipākavaśād asato bhāvato bhāvān sata (sic for santa? - RC) ivopadarśayanty upajāyate sarvaprāṇabhṛtāṃ yataḥ, tasmād abhiprāyavaśāt sarva evālīkarūpā bhāvāḥ saṃvṛtisanta ucyante. na punar eṣāṃ bhāvato bhāvarūpatvam, yathāpratibhāsam atattvāt. nāpi śaśaviṣāṇavad atya[60r2]ntābhāvarūpatā, avicāraramaṇīyākāreṇa pratibhāsanāt.

---

śabda[61r1]mātraṃ saṃvṛtir ity anabhijñāḥ. na hi śabdamātraṃ saṃvṛtir iti kasyāpi saugatasya matam. yad api

	nāmamātram idaṃ sarvaṃ saṃjñāmātre pratiṣṭhitam |
	abhidhānāt pṛthagbhūtam abhidheyaṃ na vidyate || (Bhavasaṃkrānti verse 1)

iti sūtre 'bhihitam, tatrāpi ye vastubhūtam evābhidhānam abhidheyaṃ ca tatpṛthagbhūtam api kalpayanti, ta[61r2]nmatapratiṣedhāya kalpanāpratiṣṭhitatvam evābhidhānābhidheyayor upadarśitam. saṃjñā hy atra kalpanā. kalpanārūpam evābhidhānaṃ nāmaśabdenābhipretam. na tu śrotrajñānapratibhāsī, arthasya avācakatvāt. tanmātratve ca viśvasya rūpādivaicitryapratibhāso na bhavet, nāpi skandhādivya[61r3]vasthā.

---

yathā ca bahuṣu māyānareṣu naro nara iti sāmānyākārarūpaḥ kalpitaḥ śabdārtho vyavasthāpyate, tathā paramārthāsvabhāveṣv api bhāveṣu paramārtho 'py adhyāropitarūpeṇa kathyamānaḥ saṃvṛtir eva bhavet, tasya sarvaprapañcātikrāntatvāt. tathā coktaṃ sūtre—

	yadi devaputra paramārtha[61r4]taḥ paramārthasatyaṃ kāyavāṅmanasāṃ viṣayabhāvam āgacchet, na paramārthasatyam iti saṃkhyāṃ gacchet. saṃvṛtisatyam eva tad bhavet. api tu [ed. p. 15/152] paramārthataḥ paramārthasatyaṃ sarvavyavahārātikrāntam.

iti.

---
saṃvṛtiś ca sarvaivāvasturūpety upapāditam. ato 'syā vṛkṣādisaṃvṛteḥ svānurūpam anādyavastubhūtam evopādānaṃ nyāyyam. na vijñānādi vastubhūtam, tasya tadviruddhatvāc ca. tasmād avicāraprasiddhe[61v3]ṣu yad adhyāropitam utpādasthitibhaṅgādi māyāsvapnagandharvanagaranirmāṇādivat, tat saṃvṛtisatyam iti vyavasthāpyate. yat tv anadhyāropitaṃ samyakpramāṇapariniścitam anutpādādi, tat paramārthasatyam. tathā ca dharmasaṃgītāv uktam—

[ed. p. 36/131]
	anutpādaḥ satyam. asatyam anye dharmā utpādādayo [61v4] mṛṣāmoṣadharmāṇaḥ.

iti.
---

ayaṃ ca paramārthānukūlatvād anutpādaḥ paramārtha ity ucyate, na tu mukhyataḥ, sarvaprapañcātikrāntatvān mukhyataḥ paramārthasya. anutpāda eva tattvam. tac ca sarvākāram avyapadeśyam api vyavahāravaśenāśeṣasaṃskṛtadharmatayā saṃskṛtam iti vyapadiśyate. [61v5] utpādānutpādayoḥ sarvakālam avasthitatvād, asaṃskṛtam iti ca nirdiśyate. na tu tad ubhayarūpam, sarvarūpātikrāntalakṣaṇatvāt tattvasya. yathoktaṃ prasādamahodayasūtre—

	aparapratyayaṃ śāntaṃ prapañcair aprapañcitam |
	nirvikalpam anānātvam etat tattvasya lakṣaṇam || [Mūlamadhyamakakārikā 28.9]

iti. ata eva dvāviṃ[62r1]śatiś cittotpādāḥ samvṛtyaiva sopādhayaḥ. tathā hy upādhir viśeṣaṇaṃ guṇo dharmaś cety anarthāntaram. upādhimad viśeṣyaṃ guṇi dharmi cety ananyārtham. yadā tu svalakṣaṇadhāraṇād dharmaśabdena dharmy ucyate, tadā taddharmo dharmateti vyavahriyate, sāmayikatvāc chabdārthavyavasthāyāḥ.

---


[ed. p. 37/130] śabdārtho hi vidhi[62r2]r niṣedhaś ca. tau ca vidhivācinaḥ śabdād yugapat pratīyete, puṇḍarīkaśabdād dhavalimaliptaśatapatravat. śābdaṃ hi jñānaṃ samāropitasvabhāvaviviktasvarūpaviṣayam. ata eva jātyādyarthābhāvaviṣayam. abhimatārthābhāva eva cānyāpohaḥ. yadi vā bhāvaviṣayaṃ na bhavatīty abhāvaviṣayam apo[62r3]haviṣayaṃ, tad vastuto nirviṣayam api, abhimānatas tv arthaviṣayatvam asya. arthaviṣayatve 'pi ca na sarvātmanā, kiṃ tv ekavyāvṛttyavadhikena rūpeṇa. yaś ca vijātīyaviśleṣātmako vastvaṃśaḥ savikalpagocaraḥ sa śabdārthaḥ. tad uktaṃ—

	niścayair yan na niścīyate rūpaṃ tat teṣāṃ viṣayaḥ katham (Pramāṇavārttika, Svārthānumāna, 48bcd) 

iti. tataḥ [62r4] śabdāntarapravṛtter evaikaikavijātīyavyavacchedātmako vastvaṃśaḥ śabdasyārthaḥ. tasya bhāvāt tadvyatiriktasyāparasyābhāvāt tannibandhana eva sakalo vidhiniṣedhavyavahāraḥ. 

---

ata e[62v1]va ca śrotṛvāṃcchānurodhena bhedāntarāpratikṣepāc cittaṃ niḥsvabhāvaṃ śūnyam ityādyabhedavyavahāraḥ. bhedāntarapratikṣepāt tu vijñānasya niḥsvabhāvatā śūnyatetyādibhedavyavahāraḥ. paramārthatas tu dharmasya vijñānasya dharmatāyāś ca śūnyatāder niḥsvabhāvatvān na bhedābhedau. tad uktam—
	
	para[62v2]mārthavicāreṣu tathābhūtāprasiddhitaḥ | 
	tattvānyatvaṃ padārtheṣu sāṃvṛteṣu niṣidhyate || [Pramāṇavārttika, Svārthānumāna Chap., v. 182]

iti. 

	vyāvṛtter niḥsvabhāvatvān na bhedābhedakalpanā || (cf. Pramāṇavārttika, Svārthānumāna, 169cd, nivṛtter niḥsvabhāvatvāt nāsthānasthānakalpanā)

iti ca.

---

tasmāc chaśāṅkādīnāṃ śvetatādivat saṃskṛtalakṣaṇayā saṃvṛtyā saha tattvānyatvābhyām avācyam eva paramārthalakṣaṇam. vastuny eva tattvānyatvavikalpasya saṃbhavā[62v3]t, sāmānyalakṣaṇasya ca paramārthasyāvasturūpatvāt tattvānyatvābhyām anirvacanīyatvam eva. sati ca bhāve tattvānyatvakalpanā bhavet. niḥsvabhāveṣu bhāveṣu sā naiva saṃbhavatīty avirodha eva. jñānātmakasyāpi paramārthasya saṃvṛtyā [ed. p. 39/128] saha tathatālakṣaṇaparamārthākāreṇa ekatvam i[62v4]ṣṭam eva. yathoktaṃ prajñāpāramitāyām—

	na subhūte 'nyā lokasaṃvṛtir anyaḥ paramārthaḥ. yaiva lokasaṃvṛtes tathatā, saiva paramārthasya tathateti. 

māyādinirviṣiṣṭatvāc ca jñānātmakasyāpi paramārthasya tathyasaṃvṛtirūpatā tattvādhigamānukūlatvāc ca paramārtharūpatety 
a[62v5)pekṣābhedād ekasyobhayarūpatāpy avirodhinī | ato 
dharmadharmibhedādivyavasthā vyavahāra eveti paramārthato na sopādhayo 
nāpi nirupādhayaś cittotpādādayaḥ |

---

yad uktam āryadaśabhūmake—

	cittamātram idaṃ bho jinaputrā—yad uta traidhātukam.

iti tasya savistaraṃ [63r1] sūtrāntareṣu niḥsvabhāvatvadeśanāt pāramārthikatvam mā grahīḥ. kevalaṃ krameṇa paramārthanayapayonidher avatāraṇāya sā cittamātratā deśiteti gṛhyatām. tathā hi yaḥ sakṛd aśeṣadharmanaiḥsvābhāvyaṃ pratipattum asamarthaḥ sa krameṇa cittamātratāṃ samāśritya bāhyārthaniḥsvabhā[63r2]vatāṃ tāvad avatarati. [ed. p. 40/127] ata evoktam—

	evaṃ vipaśyamānānāṃ grāhyagrāho nirudhyate || (Laṅkāvatāra 10.154ab) 

iti. tataḥ paścāt krameṇa cittamātrasvabhāvapratyavekṣaṇam. tasyāpi nirātmatām avagamya gambhīranayaṃ praviṣṭo bhavet.

---

saṃvṛtyā tu vijñānavad bāhyo 'py artho 'vasthitaḥ, anyathāryadaśabhūmake 'ṣṭamyāṃ bhūmau [63r3] bodhisatvasya lokadhātugataparamāṇusaṃkhyādiparijñānaṃ yad uktaṃ tad virudhyate. yathoktam—

	sa paramāṇurajaḥsūkṣmatāṃ ca prajānāti, mahadgatatāṃ cāpramāṇatāṃ ca viviktatāṃ ca prajānāti. yasmiṃś ca lokadhātau yāvanti pṛthivīdhātoḥ paramāṇurajāṃsi, tāni prajānāti [63r4]. evam abdhātos tejodhātor vāyudhātoḥ prajānāti.

iti vistaraḥ.

---

yac coktam—

	nāsty arthaś cittam eva tu | [Laṅkāvatāra 10.153cd]

tathā—

	vāsanāluṭhitaṃ cittam arthābhāsaṃ pravartate | [Laṅkāvatāra 10.155ab] [63v1]

ityādi,

tatrāpi nirākāreṇa cetasā kathaṃcid viṣayagrahaṇāyogāt, avaśyaṃ sākārataiva tasyāṅgīkartavyā. tataś ca cittākāravyatiriktārthākārāpratibhāsanāt tatpratiṣedhena kevalaṃ sākārataiva cittasya pratipāditā. na tu tattvato bāhyārthāsattvaṃ pratīyate.

---

yad vātmāsti[63v2]tvādideśanāvat tathā vineyajanāpekṣayā bhagavatāṃ deśanā. tathā coktaṃ laṅkāvatāre—

	āture āture yadvad bhiṣag dravyaṃ prayacchati |
	buddhā hi tadvat sattvānāṃ cittamātram vadanti vai || [Laṅkāvatāra 10.406]

[ed. p. 42/125] iti. 

---

na ca pareṣāṃ visamvādanakathā, vineyajanahitasukhasaṃprāpaṇenābandhyaphalatvād deśanāyāḥ. nāpi bhaga[63v3]vatāṃ mṛṣāvāditā, paraikāntahitasyaiva satyatvāt. yathoktam āryanāgārjunapādaiḥ—

	paraikāntahitaṃ satyam ahitatvān mṛṣetarat | [Ratnāvalī 2.35cd]

iti. 

---

anye tv āhuḥ—

	cittamātram eva svataḥprasiddharūpatvāt samvṛtyā 'vasthitaṃ. na tu bāhyārthaḥ saṃvṛtyāpi sthitaḥ, cittākāravyatirekeṇa ta[63v4]syāsiddheḥ. atas tatpradarśanāya bhagavatā cittamātratā bhāvānāṃ deśitā. 

iti.

---

tathā [64r2] hi tāthāgatam eva pratyakṣaṃ kevalaṃ pramāṇam. na ca taiḥ kiñcid api bhāvikam vastūpalabdham. yathoktaṃ bodhisattvapiṭake—

	kiṃ punaḥ dharmāṇāṃ yathāvaddarśanaṃ? yad idam adarśanam. 

iti. āryadharmasaṃgītau coktaṃ—

	adarśanaṃ sarvadharmāṇāṃ paramaṃ darśanam. 

iti. 

---

tathā coktaṃ bhagavatā—

	bodhisattvena mahāmate māyāsvapnavatsarvadharmopade[64r5]śaḥ karaṇīyaḥ, dṛśyādṛśyalakṣaṇatvāt. (Laṅkāvatārasūṭra, ed. Nanjio, p. 167.9–10)

[ed. p. 10/107] iti. tathā dṛśyalakṣaṇatvaṃ vyavahārato 'dṛśyalakṣaṇatvaṃ tu paramārthata eveti sūtrārthaḥ. etad evābhisandhāyoktam āryanāgārjunapādaiḥ—

	nirvāṇaṃ ca bhavaś caiva dvayam etan na vidyate | 
	parijñānaṃ bhavasyaiva nirvāṇam iti kathyate || (Yuktiṣaṣṭikā 6)

iti. 

---

yady api sarvadha[64v1]rmāṇāṃ paramārthato 'nutpādaikarasatvena pratyakṣam api paramārthaniḥsvabhāvam, tathāpi saṃvṛtisatyāśrayā sarvapratyakṣādivyavasthā na virudhyate. na hi vyavahārato yogijñānam anyad vā pṛthagjanajñānam āryapudgalādivyavasthānibandhanaṃ neṣyate. kiṃ tu yasya sarvadaiva saṃvṛtyāpi kāraṇaṃ nāsti, tan notpadyata eva śa[64v2]śaviṣāṇādi. yasya tv asti, sa utpadyate māyāpratibimbādiḥ. tatra yathā mantrauṣadhādisāmagrīvaśād vicitrā hastyādimāyā pravartate, tathā sattvānāṃ kleśakarmavaśāj janmādimāyā, yoginām api svapuṇyajñānasaṃbhāravaśād yogijñānādimāyā pravartata eva. te ca māyākāravat tāṃ māyāṃ yathābhūta[64v3]parijñānān na tattvato [ed. p. 11/106] 'bhiniviśante, parārthaṃ ca saṃnahyanti. yathoktaṃ dharmasaṅgītau—

	tribhavaṃ nirmitaprakhyaṃ jñātvā saṃbodhisūrayaḥ |
	saṃnahyanti jagaddhetor jñātapūrve jage tatheti ||

ye tu tāṃ janmādimāyāṃ bālaprekṣakajanavad (°janavat? 'like a person with the eyes of a child?' - RC) yathādarśanaṃ satyato 'bhiniviṣṭāḥ, te viparītābhiniveśād bālā ucyante. 

---

bhagavatām eva tu yat pratyakṣaṃ tasya sarvākāratattvagocaratvān mukhyatas tad evāvisaṃvāditayā sarvākāraṃ tattvaṃ praty a[65r3]bhrāntam. tena hi sarvadharmān alakṣaṇān prajānanti buddhā bhagavantaḥ. na cāpi sarvākārajñatājñānasya vastutvaprasaṅgaḥ, sarvadharmāntarbhāvatas tasyāpy alakṣaṇatvena tair abhisaṃbodhāt (don't really understand this sentence - RC). tathoktam [ed. p. 13/104] āryalakṣaprajñāpāramitāyām—

	pratyakṣalakṣaṇaṃ sarvākārajñatājñānam. tac ca tathāgatenāla[65r4]kṣaṇam ity abhisaṃbuddham.

iti. 

---

tatra vyāvahārikādhyakṣagocare 'rthe svapnādivad alīkāvabhāse 'pi bhāvato yat samāropitaṃ pāramārthikarūpatādi bālaiḥ, tad anumayā bādhyate. tadbādhane siddhaṃ sarvadharmāṇāṃ paramārthato niḥsvabhāvatvam. tadbādhasiddhyarthaṃ ca pramāṇam anumānaṃ bhagavataiva bha[65r5]ṇitam anavataptanāgarājaparipṛcchāyām—

	yaḥ pratyayair jāyati sa hy ajāto na tasya utpādu svabhāvato 'sti |
	yaḥ pratyayādhīna sa śūnya ukto yaḥ śūnyatāṃ jānati so 'pramattaḥ || (Also quoted in Prasannapadā)

iti. sāgaramatinirdeśe ca—

	[ed. p. 14/103] ye pratītyasamutpannā na te kecit svabhāvataḥ | 
	ye svabhāvān na vidyante na te[65v1]ṣāṃ saṃbhavaḥ kvacit ||

iti. tathā—

	yathaiva darpaṇe rūpam ekatvānyatvavarjitam | 
	dṛśyate na ca tatrāsti tathā bhāveṣu bhāvatā || (Laṅkāvatārasūtra 10.709)

iti.

---

āryeṇāpy uktaṃ madhyamakaśāstre—

	yaḥ pratītyasamutpādaḥ śūnyatāṃ tāṃ pracakṣmahe | 
	sā prajñaptir upādāya pratipat saiva madhyamā || (Mūlamadhyamakakārikā 24.18)

iti. ācāryeṇāpy uktam—

	bhāvā yena ni[65v2]rūpyante tadrūpaṃ nāsti tattvataḥ | 
	yasmād ekam anekaṃ ca rūpaṃ teṣāṃ na vidyate || (Pramāṇavārttika 3.360)

iti.

---

yadi nāmeyam anu[65v4]mā vyavahārato 'dhyakṣata eva saṃbandhaṃ labdhvā labdhāspadā satī tad evādhyakṣaṃ kāṣṭhadvayanirgharṣasaṃjātavahnivad bādheta, bhāvato bādhatām. na hi naḥ kiñcid aniṣṭam. pravicayajñānadahano hi sarvam etad alīkadharmendhanaṃ dagdhvā praśāntavicayajvālaḥ kalpanopaśamalakṣaṇāṃ parāṃ nirvṛtim adhigacchati. ta[65v5]thā ca rājaratnāvalī—

	vijñānāgner jagaddharmāḥ sarva evendhanaṃ matāḥ | 
	tān yathāvatpravicayajvālair dagdhvopaśāmyati || (Ratnāvalī 1.97)

[ed. p. 16/101] iti. atas tattvajñānodaye yadi nāmānumānalakṣaṇo vikalpo nivarteta nirāśrayaḥ, tathāpi nāniṣṭam. ata eva bhūtapratyavekṣāyāḥ saty api savikalpakatve nirvikalpajñānodayapha[66r1]latvena mahāphalatāṃ pradarśayati sma bhagavān āryaratnakūṭe kāṣṭhadvayasaṃgharṣaṇajātavahni dṛṣṭāntena.

---

nāpi sarvadaivānupalambhaḥ, asamādhyavasthāyāṃ māyāvat tadupalabhyamānatvāt. ādhimokṣikas tu tadānīm anupalambho vyavasthāpya[67r4]te. samāhitāvasthāyāṃ tv anupalambha eva dānādīnām. na ca [ed. p. 20/97] tadānīṃ teṣāṃ pravṛttir āśritā, dānādyupekṣaṇasya vihitatvāt. kiṃ tu prayogapṛṣṭhāvasthāyāṃ teṣāṃ pravṛttiḥ. ata eva śūnyatādhimuktasyānupalambhasanniśritānāṃ dānādīnāṃ mahāphalatvaṃ pariśuddhiś coktāryaprajñāpā[67r5]ramitādiṣu—(73)

	yaḥ subhūte bodhisattvo 'pratiṣṭhito dānaṃ dadāti, tasya puṇyaskandhasya na sukaraṃ pramāṇam udgṛhītum.

ityādinā. 

---

dānam atra ṣaṭ pāramitāḥ, dānam pāramitāḥ ṣaḍ iti vacanāt. ratnākarasūtre coktam—

	bodhaye praśāntamate caratā bodhisattvenāsvabhāvāḥ sarvadharmā anuganta[67v1]vyāḥ. dānaṃ pratigrāhako dakṣiṇīyāḥ pariṇāmanā yad dānaphalaṃ pariṇāmayati yatra samyaksaṃbodhau pariṇāmayatīti, etat sarvam asvabhāvam anugantavyam. tasyaivaṃ śūnyatādhimuktasyāpramāṇāśayato dānapāramitā pariśudhyati. tac ca dānaṃ pāramitānāmālabhate. aparāmṛṣṭaṃ ca bhava[67v2]ti.

[ed. p. 19/96] iti vistaraḥ. ata eva prajñāpāramitāyattās tadanyapāramitādiguṇagaṇāḥ. sā hi tān andhān ivādāya saugatīṃ samantaprabhāṃ bhūmim ārohati.

---

prajñāpāramitaiva bhagavatī mahāyānātmakaṃ yānam ekam eva. yā ca yānabhedavyavasthā sā bālānām avatāraṇāya nirdiṣṭā bhagavatā [67v3] na tu nītārthā. yathoktaṃ laṅkāvatāre—

	yānavyavasthā naivāsti yānam ekaṃ vadāmy aham | 
	parikarṣaṇārthaṃ bālānāṃ yānabhedaṃ vadāmy aham || (Laṅkāvatāra 2.203/10.445)

iti. 

---

parīttasaṃbhāratā cāpramāṇasaṃbhāratā ca vyavasthāpitā. na tu yānabhedaḥ, asaṃbhedatvād dharmadhātoḥ. avatāramukham etat sūcitam. yad uktam ā[67v4]ryeṇa

	dharmadhātor asaṃbhedād yānabhedo 'sti na prabho |
	yānatritayam ākhyātaṃ tvayā sattvāvatārataḥ || (Nāgārjuna, Niraupamyastava 21)

iti | 

---

yathoktaṃ śrīmā[68r2]lāsiṃhanādasūtre—

	arhatām apy asti bhayaṃ. [ed. p. 14/131] pratyekabuddhā api bhagavantam eva śaraṇaṃ gacchanti. akṣīṇā hi teṣām asti jātiḥ. bahavas teṣāṃ dharmāḥ prahātavyāḥ, yeṣv aprahīṇeṣu dūrībhavanti nirvāṇadhātoḥ.

iti.

	tadvad apy arhataś cittam asandhānaṃ kuto matam | (Pramāṇavārttika 2.45)

iti vārttike. 

---

yat kṣayānutpādajñānaṃ paṭhitaṃ tad api neyārthaṃ tatraiva sūtre vyākhyātam—

	yāś cemā bhagava[68r3]nn arhatāṃ pratyekabuddhānāṃ ca vimuktipratyavekṣaṇajñānaniṣṭhās tā ābhiprāyikyo neyārthāḥ. dve ime cyutī—vicchinnacyutiḥ sattvānām, manomayaśarīrāṇāṃ bhagavann arhatāṃ pratyekabuddhānāṃ vaśitāprāptānāṃ ca bodhisattvānām acintyapāriṇāmikī cyutir bhavati yāvad bodhimaṇḍaparyavasānāt. vicchinnacyutim adhikṛtyārhatāṃ pratyekabuddhānāṃ ca jñānaṃ bhavati kṣīṇā me jātir iti. 

(Ms 68r3-4, D 148b4-6; MAvṬ 357b6-358a1; BT 35a6-b1)
ato 'rhatāṃ pratyeka[68r4]buddhānāṃ ca sarvakleśeṣu prahīyamāṇeṣv [ed. p. 15/130] avidyāvāsanā na prahīyate. tadaprahāṇāt sarveṣām eva kleśānāṃ vāsanā na prahīyate. te ca punarbhavāntaragrahaṇena bodhisattvacaryāṃ caranti. kathaṃ punarbhavaṃ gṛhṇanti? hetubalāt pratyayabalāc ca. tatra yā 'sāv aprahīṇakleśavāsanā sā pratyayaḥ. hetuḥ sāsravakuśalamūlahetukāni punarbhavagrāhakāṇy anāsravāṇi kuśalamūlāni. 

---

yad āha—

	ka[68r5]tame te sāgaramate saṃsāraprabandhakāḥ kuśalamūlasamprayuktāḥ kleśāḥ? yad uta puṇyasaṃbhāraparyeṣṭyatṛptatā saṃcintyabhavotpattiparigrahaḥ buddhasamavadhānaprārthanā sattvaparipākāparikhedaḥ saddharmaparigrahecchā(24) sattvakiṃkaraṇīyotsukatā dharmarāgānuśayānutsargaḥ pāramitāsaṃyojanānām aparityāgaḥ. ime te yair bodhisattvāḥ kliṣyante. 

	āha—yadā punar bhagavan kuśalamūlāni, ta[68v1]t kena kāraṇena kleśā ity ucyante.

	āha—tathā hi sāgaramate ebhir evaṃrūpaiḥ kleśair bodhisattvās traidhātuke śliṣyante. kleśasaṃbhūtaṃ ca traidhātukam. tatra bodhisattva upāyakauśalyena kuśalamūlabalādhānena ca saṃcintya [ed. p. 16/129] traidhātuke śliṣyate. tenocyate kuśalamūlasaṃprayuktāḥ kleśā iti. yāvad eva traidhātuke śleṣatayā na punaś cittopakleśatayā.

ityādi.


(Ms 68v1-3, D 149a4-b1; MĀ 240b1-3, §36; MAvṬ 358a6-b4, BT 36a6-7)
mahāyānottare ca | 

	tāṃ cāvi[68v2]dyāvāsabhūmim avidyāvāsabhūmipratyayaṃ ca sūkṣmanimittaprapañcasamudācārasamutthāpitam anāsravaṃ karma pratītya manomayaskandhasamudāyaḥ. tatra kleśasaṃkleśavad avidyāvāsabhūmiḥ. karmasaṃkleśavad anāsravakarmābhisaṃskāraḥ. janmasaṃkleśavat trividhamanomayātmabhāvanirvṛttiḥ | tatpratyayā ca jātipratyayam iva jarāmaraṇam acintyapāriṇāmikī cyutiḥ

iti. 

---

avidyāvāsa[68v3]bhūmipratyayam anāsravakarmahetukam eṣāṃ punarjanmāstīti śrīmālāsiṃhanāde paṭhitam— 

	tadyathāpi nāma bhagavann upādānapratyayāḥ sāsravakarmahetukās trayo bhavāḥ saṃbhavanti. evam eva bhagavann avidyāvāsabhūmipratyayā anāsravakarmahetukā arhatāṃ pratyekabuddhānāṃ vaśitāprāptānāṃ ca bodhisattvānāṃ manomayās trayaḥ kāyāḥ sambhavanti.

iti vistaraḥ. 

---

kīdṛśī tarhy ātmabhāvābhinirvṛttiḥ? manomayī manomayanirmitavad eva draṣṭavyā na nirmitā. punarbhava iti ca cyutyupapattivaśād upacāreṇocyate. vaśitālābhād dhi sati sattvārthe [68v5] tatra tatra gatau yonau ca dṛśyate, asati na dṛśyate. sa eva cātmabhāvo 'nāsravakuśalamūlavipākābhisaṃskṛtatvāt saṃskṛtaḥ saṃsāra ity ucyate. sāsravakarmakleśānabhisaṃskṛtatvād asaṃskṛta ity api nirvāṇam ity ucyate. tathā coktam— 

	tasmād bhagavann asti saṃskṛto 'pi, asaṃskṛto 'pi saṃsāraḥ. asti saṃskṛtam api, asaṃskṛtam api nirvāṇam. 

iti. bhagavatyāṃ coktam—

	na hi maitreya karmakleśopaśāntasyotpattiṃ prajñapayāmi. a[69r1]pi tv acintyāṃ nirmāṇapāriṇāmikīm arhato 'py upapattiṃ prajñapayāmīti. 

---

prajñāpāramitāyāṃ coktaṃ— 

	[ed. p. 19/126] saced anuttarāyai samyaksambodhaye cittam utpādayanti, nāhaṃ teṣāṃ kuśalamūlasyāntarāyaṃ karomi.

iti.

---

tathā samādhirājasūtre—

	buddha bhaviṣyati sarvajago 'pi
	nāsti ha kaścid abhājanasattvaḥ |

iti.

idaṃ hi malānām āgantukatvāt prakṛtiprabhāsvaratayā [69r4] cittasyāśeṣasya ca jagato buddhatvayogyatāsty evety abhisandhinaiva vyākhyātaṃ nyāyyam. tathā tathāgatagarbhāḥ sarvasattvā ity anena sarveṣām anuttarasambodhipadādhigamayogyataiva paridīpitā bhagavatā sūtreṣu. āryamaitreyeṇa ca mahāyānottare—

	sarveṣām aviśiṣṭāpi tathatā śuddhim āgatā |
	tathāgatatvaṃ tasmāc ca tadgarbhāḥ sarvadehinaḥ || 

ityādinā. tathāgataśabdenāpi pudgaladharmanairātmyalakṣaṇa[69r5]sya dharmadhātoḥ prakṛtiprabhāsvarasya vivakṣitatvāt.

---

tatsaṃkṣiptaprabhedas tūkta āryalaṅkāvatārasūtre—

	pañca dharmāḥ svabhāvaś ca [69v2] vijñānāny aṣṭa eva ca |
	dve nairātmye bhavet kṛtsno mahāyānaparigrahaḥ ||

iti tatra pañca dharmā nāma nimittaṃ vikalpas tathatā samyagjñānaṃ ca. tatra saṃvṛtisatyanirdeśān nāmanimittavikalpā uktāḥ. tathatāsamyagjñāne ukte mukhyopacārataḥ paramārthasatyanirdeśāt. 

----

satyadvayāvatārasūtre ca

	sarvadharmaniḥsvabhāvatābhāvanayaiva kleśaprahāṇam, nānyena mārgeṇa, bhāvābhiniveśamūlatvāt sarvakleśānām.

iti darśitam.

---

yad āha— 

	kathaṃ mañjuśrīḥ kleśā vinayaṃ gacchanti, ka[69v4][ed. p. 22/123]thaṃ parijñātā bhavanti?

	mañjuśrīr āha—paramārthato 'tyantājātānutpannābhāveṣu sarvadharmeṣu yaḥ saṃvṛtyāsadviparyāsaḥ. tasmāt saṃkalpavikalpaḥ. tasmād ayoniśomanasikāraḥ. tasmād ātmasamāropaḥ. tasmād dṛṣṭisamutthānam. tasmāt kleśāḥ pravartante. 

	yaḥ punar devaputra paramārthato 'tyantājātānutpannān sarvadharmān prajānāty aprajānanāyogena sa paramā[69v5]rthato 'viparyastaḥ. so 'vikalpo nirvikalpaḥ. sa yoniśaḥ prayuktaḥ. tasya paramārthato 'satsamāropo na bhavati. tasya dṛṣṭiparyutthānaṃ na bhavati. tasyaivam anutpādavihāriṇaḥ kleśā atyantavinītā draṣṭavyā adarśanayogena. 

	yadā kleśān nirābhāsena prajñājñānena paramārthato 'tyantaśūnyān atyantānimittān paramārtha[70r1]tātyantājātān anutpannān abhāvān prajānāty aprajānanāyogena tadā devaputra kleśāḥ parijñātā bhavanty aprajānanāyogena. [ed. p. 23/122] tadyathā (yaḥ)(missing from ed., isn't it needed needed? - RC) āśīviṣasya gotram paṭhati sa tasya viṣaṃ śamayati. evam eva yaḥ kleśānāṃ gotraṃ jānāti tasya kleśāḥ praśāmyanty atyantānupalambhayogena.

	yā devaputra paramārthato 'tyantānutpannābhāveṣu sarvadharme[70r2]ṣu saṃkalpanā idaṃ kleśānāṃ gotram

iti.
