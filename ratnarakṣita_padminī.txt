tad evaṃ yuktitas tāvat prapañcākārabhāvanayā na buddhatvam. nāpy āgamataḥ. tathā śrīvajraḍākaḥ—

	[ed. p. 7] yathātantrānusāreṇa kurvantaḥ prakriyāṃ narāḥ |
	yatnena kleśam utthāpya svaceta vidravanti hi ||

	tasmāt sarvaprayatnena maṇḍalādividhikriyāḥ |
	vimokṣāvāhikā naiva paraṃ ha vyāsakāraṇam || (Vajraḍākatantra, ch. 50)

	na mantrajāpo na tapo na homo na māṇḍaleyaṃ na ca maṇḍalaṃ ca |
	sa mantrajāpaḥ satapḥ sa homas tan māṇḍaleyaṃ tan maṇḍalaṃ ca |
	samāsataś cittasamājarūpī || (HeTa 1.10.43)

iti. śrīsaṃpuṭatilakaś ca—

	na śūnyabhāvanāṃ kuryān nāpi cāśūnyabhāvanām |
	aśūnyaśūnyayor grāhe jāyate 'nalpakalpanā || (SaṃTa 2.2.5ab, 6ab) = Prañopāyaviniścayasiddhi 4.5ab, 6ab = Subhāṣitasaṃgraha

iti. indrabhūtipādāś ca—

	mudrāmaṇḍalamantrādijapabhāvanatatparāḥ |
	naiva siddhiṃ parāṃ yānti kalpāsaṃkhyeyakoṭibhiḥ || (Jñānasiddhi 1.5)

[ed. p. 8] iti. sarahapādā api—

	manta ṇa tanta ṇa dheya ṇa dhāraṇa
	sabbavi re vaḍha vibbhamakāraṇa |
	asamala citta ma jjhāṇeṃ kharaḍaho
	suhe achante ma appāṇa jhagaḍaho || (Dohagītikośa v. 39)

ityādi.

---

kathaṃ tarhi devatākārabhāvanādyupadeśa iti cet laukikasiddhyartham eva tadarthinām iti kecit. tad uktam—

	ādikarmikasattvānāṃ devatāmūrtibhāvanā |
	nirdiṣṭā prathamaṃ tantre sarvakarmaprasiddhaye || (Untraced. Cited in the Yogaratnamālā and Abhayapaddhati)

iti.

tattvajñānabhavyatāpādanārthamātram evety anye.

śrīherukādirūpabhāvanayā tanmātram eva niṣpadyate. tathā ca—


	[ed. p. 9] anantabodhiḥ sugatena deśitā (Kāśyaparivarta 6.3d)

ity apare. ityādi.


---
te sarve nirastāḥ, sarvākāravaropetaśūnyataikarasamahāsukhamayasya bhagavataḥ sādhyasya bhāvyamānatvāt. na khalv ākāramātraṃ bhāvyate. dharmatāmātraṃ cākāracakram apāsya taṭasthaṃ na saṃbhavati, yat kevalaṃ bhāvanīyām. syāt kevalaṃ tadbhāvanā, tattvārthabhāvanā naiva. tad uktam āryadevapādaiḥ—

	abhāvabhāvanāṃ mūḍhāḥ kevalāṃ ya upāsate |
	te vyomadharmiṇo bālāḥ prayānti jaḍatāṃ parām || (untraced)

iti. āryapādaiś ca—

	anutpādeti śūnyeti nirātmeti ca dharmatām |
	yo bhāvayati mandātmā na tāṃ bhāvayati hy asau || (Bodhicittavivaraṇa verse 49)

[ed. p. 10] iti. tato devatākāramātraṃ sthirīkṛtya yuganaddharūpatayaiva gurūpadeśato mahāsukhamayaṃ bhāvyata iti kva yathoktadoṣāvakāśaḥ?

---

kiṃ ca yat tāvad uktaṃ "samādhilābho 'pi na syād" iti tad asat. ādarādiviśiṣṭenābhyāsena [ed. has no space here] cittasyālambyamāne vastuni sthairyalābhasyānubhavasiddhatvāt. tad uktam—

	tasmād bhūtam abhūtaṃ vā yad yad evātibhāvyate |
	bhāvanābalaniṣpattau tat sphuṭākalpadhīphalam || (Pramāṇavārttika 3.285)

	yena yena hi bhāvena manaḥ saṃyujyate nṛnām |
	tena tanmayatāṃ yāti viśvarūpo maṇir yathā || (Saṃvarodayatantra 31.31)

iti. aneke 'py ākārā dṛṣṭāḥ śrutā vāvikalpyamānā [no space in ed, but seems necessary] yugapat tathaiva pratibhāntīty apy anubhavasiddham eva. manomayamātramūrtitvena sarvadharmāṇāṃ cakravartyādibhāvanābhyo 'pi tatsphuṭībhāve ko virodhaḥ? uktaṃ ca sarahapādaiḥ—

	[ed. p. 11] cattaika saalabīaṃ bhavanibbāṇā vi jassa visphuranti |
	tañ cintāmaṇirūaṃ paṇamaha icchāphalaṃ dei || (Dohāgītikośa verse 21)

iti. bhāvanāmaya eva ca mantranaye mārgaḥ. kriyāmayam api mārgam abhyupagatānāṃ pāramitānayasthānāṃ bhāvanātmikaiva sarvā pravṛttiḥ, śīlāder bāhyavastunirapekṣakatvāt. uktaṃ ca—

	matsyādayaḥ kva nīyantāṃ mārayeyaṃ yato na tān |
	labdhe viraticitte tu śīlapāramitā matā || (Bodhicaryāvatāra 5.11)

iti. dānapāramitām apy adhikṛtyāha—

	phalena saha sarvasvatyāgacittāj jane 'khile |
	dānapāramitā proktā tasmāt sā cittam eva tu || (Bodhicaryāvatā 5.10)

iti

---
jñānasaṃbhāras tu bhāvanāmātreṇa bhaved iti supratītam. ato bhāvanayaiva [ed. p. 12] puṇyajñānasaṃbhāraḥ paripūrayitavyaḥ. yad āhur āryapādāḥ—

	mahāyānasya māhātmyāt puṇyajñānasya saṃbhṛtiḥ |
	sarvajñatvapadaṃ tasmāt sadyo janmani labhyate || (Cittaviśuddhiprakaraṇ verse 86)

iti. tathā—

	anya evādhimokṣo 'yam anyathā bodhicārikā |
	anyā cittaviśuddhiś ca phalam anyad ihekṣyate || (Cittaviśuddhiprakaraṇ verse 88)

iti.

	yathā latāsamudbhūtaṃ phalaṃ puṣpasamanvitam |
	tathaikakṣaṇasaṃbodhiḥ sambhāradvayasambhṛtā || (Cittaviśuddhiprakaraṇ verse 98)

iti ca. ata eva nācirasthāyitvaprasaṅgo 'pi, atattvābhiniveśaprabhavasyaiva vaivartikatvāt.

---
śabdādeś ca varṇādimattā, bhujamukhādyākāravac cittāvyatirekatayaiva. tathā hi bhagavāṃś cakṣuṣāpi śṛṇoti jughratītyādivistaraḥ. tantre 'pi—

	[ed. p. 13] sarvataḥ pāṇipādādyaṃ sarvato 'kṣiśiromukham |
	sarvataḥ śrutimal loke sarvam āvṛtya tiṣṭhati || (Laghuśaṃvaratantra 50.25)

iti.

rūpitve 'pi nāvyāpitvadoṣaḥ, rūpasyāpi vyāpitvāt. tad uktaṃ bhagavatyām—

	rūpānantatayānantapāramiteyam (Aṣṭasāhasrikā Prajñāpāramitā ch. 2)

ityādi. ghaṭasya tu grāhyagrāhakābhiniveśaprabhavatvād avyāpitvavyavahāraḥ, na tu rūpitvamātreṇa. śūnyataikarasamahākaruṇākṛtapraṇidhipāramitāmayatvena hi viśvarūpatā, na tu śūnyatāmātrabhāvanayā. śrīsaṃvarādyākāraś ca tathaiva bhāvyamāno viśvarūpaḥ sidhyan kena nivāraṇīyaḥ.

---
[ed. p. 14] āgamavirodhas tv abhiprāyāparijñānāt. tathā hi ye devatākārādikam eva kevalaṃ tattvataḥ pratipannās tān ārabhya yathetyādipravacanaṃ siddhācāryavacanaṃ ca, tattvasya satyadvayādvayarūpatvāt. tad vinā ca. tad uktaṃ caturdevīparipṛcchāyām—

	caturaśītisāhasre dharmaskandhe mahāmuneḥ |
	tattvaṃ ye vai na jānanti te ca sarve ca niṣphalāḥ || (Caturdevīparipṛcchā ch. 2, D f. 270r6–7)

iti. indrabhūtipādair api vistaram uktvoktam—

	mithyātattvāni sarvāṇi kalpitāni sumohibhiḥ | (Jñānasiddhi 8.1cd)

iti. sarahapādair api—

	jaï rasāala païsarahu aha vikkamaha āāsu |
	bhiṇṇāāra muṇesi tahu kaha mukkhaha paccāsa || (Dohākośā verse 56)

iti.

---
13.2.3 Objection: The Prapañcabhāvanā would be meaningless
tarhi tad eva prapañcabhāvanāvaiyarthyam āyātam.

na, sādhyasya yuganaddhasamādhirūpatvāt sarvaskandhadhātvāyatanānām eva tathataikarasamahāsukhamayatayā pratipatteḥ. tad uktaṃ śrīdvikalparāje—

	sukhaṃ kṛṣṇaṃ sukhaṃ pītaṃ sukhaṃ raktaṃ sukhaṃ sitam |
	sukhaṃ śyāmaṃ sukha nīlaṃ sukhaṃ kṛtsnaṃ carācaram ||

	sukhaṃ prajñā sukhopāyaḥ sukhaṃ kundurujaṃ smṛtam |
	sukhaṃ bhā√aḥ sukho 'bhāvo vajrasattvaḥ sukha smṛtaḥ || (HeTa 2.2.32–33)

iti.

---
nanv etad eva yuganaddharūpaṃ gurūpadeśato nikhilaprapañcam avadhūyābhyasyatām yadi śakyam. kiṃ tu yasya sthūla eva viṣaye praveśo 'śakyaḥ kathaṃ tasya paramasūkṣme tathāvidhe praveśa iti na jānīmaḥ, gurūpadeśād eveti cet—

[ed. p. 8] tad etac chraddheyam. utpanno bhāvanāhīna ity uktayukter āgamato 'py anupannatvāt. tathā hi śrīdvikalaparāje—

	vajragarbha āha—
	utpannakramayogo 'yaṃ satsukhaṃ mahāsukhaṃ smṛtam |
	utpanno bhāvanāhīna utpattyā kiṃ prayojanam ||

	bhagavān āha—
	aho śraddhāvegena naṣṭo 'yaṃ mahābodhisattva iti |
	dehābhāve kutaḥ saukhyaṃ saukhyaṃ vaktuṃ na śakyate |
	vyāpyavyāpakarūpeṇa sukhena vyāpitaṃ jagat || (HeTa 2.2.34–35)

	tasmād buddho na bhāvaḥ syād abhāvarūpo 'pi naiva saḥ |
	bhujamukhākārarūpī cārūpī paramasaukhyataḥ || (2.2.43)

iti.

	yathā puṣpāśritaṃ gandhaṃ puṣpābhāvān na gamyate |
	tathā rūpādyabhāvena saukhyaṃ naivopalabhyate || (HeTa 2.2.36)

iti. tathā—

	sāpekṣam asamarthatvād devatākārataḥ sukham | (HeTa 2.2.42cd)

---
[ed. p. 8] āryadevapādair apīmam evārtham abhisaṃdhāyoktaṃ sūtake—

	asmadvidhāḥ pṛthagjanā anādyabāhyavicitrabhāvābhiniveśena nāstitvāstitvaikatvānekatvobhayānubhayanaivāstinanāstinityānityasvabhāvavāsanāhetuvikalpābhiniveśe 'bhinniviṣṭā niṣpannakramasamādhau śikṣamāṇā yathānukrameṇa śikṣante, utāho gurūpadeśamātreṇa jhaṭiti pratibhāsate. vajragurur āha—kramavṛttyā śikṣante, na yugapat.

ityādi. etenāpagatabhāvābhāvādivikalpasyaiva bāhulyenāryabhūmiprāptasyotpannakramābhyāso nyāyya iti gamyate.

---
adhimokṣamātraṃ tv itarasyāpy aviruddham. yad api—

	anabhyāsād asmād anadhigatamārgād avacanād 
	akasmād akleśāt satatam aparokṣāt sapadi ca |
	guror ājñānandād uparatasamastendriyagaṇāt
	svasaṃvinmātraṃ yad bhavati tad adhiṣṭhānam iti ca || (Dauḍīpāda's Guhyāvalī verse 14)

ityādi guruprabhāvam adhikṛtya jaḍavīpādaprabhṛtibhir bhaṇitam tad api tathāvidhopacitapuṇyajñānasambhārapudgalāpekṣayā pratipattavyam. anyathaikenaiva tathāgatena sarvasattvābhyuddhāraḥ syāt. ato dvikalpādyukta evābhyāsakramaḥ.

---
uktaṃ hi tatra—

	utapttikramayogena prapañcaṃ bhāvayed vratī |
	prapañcaṃ svapnavat kṛtvā prapañcair niṣprapañcayet ||

	yathā māyā yathā svapnaṃ yathā syād antarābhavam |
	tathaiva maṇḍalaṃ bhāti sātatyābhyāsayogataḥ || (HeTa 2.2.29-30)

iti. tathā samājottare 'py upāyatantrākhyasyotpattikramasya niṣpannakramajanmasthitivṛddhihetutayādhārarūpatvam uktam. ayam evārtho ḍombīpādair api nirdiṣṭaḥ—

	utpattikramabhāvanāṃ prathamataḥ kuryāt sudhīḥ śāśvataṃ
	[ed. p. 11] mudrāmantraviśuddhimātravacanaṃ sarvaṃ na vai vismaret |
	prāptotkarṣamatiḥ punaḥ pratimuhus tattvaikacetāḥ sudhīr
	utpannakramabhāvanāṃ bhavabhidāṃ dhyāyāt sadānandajām || (untraced?)

iti. utpannakramāvasthāyāṃ cotpattikramabhāvitākāracakrasya mahāsukhamayaśūnyataikarasatayāvasthitir acchinnety api yathā māyetyādiśrīhevajragāthātaḥ sphuṭam avasīyate. śrīḍākinīvajrapañjare 'pi—

	jima jalamajjhe candamahi na u so sacca na miccha |
	tima so maṇḍalacakkaḍā tanū sahāveṃsaccha || (Vajrapañjara ch. 14, D f. 59r1–2)

iti. yat tu—

	kāiṃ tathāgata labbhae deviakoigaṇei |
	maṇḍalacakkavimukkā acchaü sahajakhaṇei || (Kṛṣṇa's Dohākośa verse 18)

ity uktaṃ kṛṣṇadevapādena tad ātmasatkāreṇa punarābhogāvhāvāt.

---
[ed. p. 12] api ca kaś cānyathā pāramitānayād asyātiśayaḥ, niṣprapañcabhāvanāyā utpannakramākhyāyā ubhayatra tulyatvāt. uktaṃ hy anantamukhanirhāradhāraṇyām—

	na cintāṃ cintayec cintyām acintyāṃ naiva cintayet |
	cintyācintyāṃ na cintayet tataḥ prāpsyati dhāriṇīm || (Anantamukhanirhāradhāraṇī D f. 294r4–5)

iti. atrāpi trayastriṃśe—

	yadā hi spṛśyate tattvaṃ sarvacintā-m-acintayā |
	acintayā yadā cintā tadā bhoti acintyatā || (Saṃvarodayatantra 33.10)

ityādi. lūyīpādābhisamaye ca—

	acintyaṃ cintayet so 'pi cittaṃ caiva na lakṣitam |
	cintayet so 'py acintyaṃ vā tataḥ prāpsyati dhāriṇīm || (Verse 38, ed. p. 12)

iti. prajñāpāramitāyām api—

	ākāśe sa yogam āpadyate so 'bhyavakāśe yogam āpadyate yaḥ prajñāpāramitāyāṃ yogam āpadyate. (Aṣṭasahasrikā ch. 8)

iti.

---
mahāsukhamayatvam api pāramitānaye pratipāditam. yathoktam avikalpapraveśāyāṃ dhāraṇyām—

	praśāntam acalaṃ śreṣṭhaṃ vaśavarti samāsamam |
	avikalpasukhaṃ tasmād bodhisattva 'dhigacchati || (Avikalpapraveśadhāraṇī ed-m p. 99)

iti. tathā pitāputrasamāgame 'pi—

	asti bhagavan sarvadharmasukhakrānto nāma samādhiḥ. yasya samādheḥ pratilambhād bodhisattvaḥ sarvālambanavastuṣu sukhām eva vedanāṃ vedayate na duḥkhāṃ nāduḥkhāsukhām.

ityādy uktaṃ

	kārṣāpanacchedikām api cchidyamānasya piṇḍapācikām api pra[ed. p. 14]vartate.

iti. na caitat sukhaṃ mantranītyāsādhāraṇam.

	asukham api paramasukham iti yadi siddhaṃ nāparaṃ sādhyam || (untraced)

	mi bde ba yang mchog tu bde/ /zhes pa/ gal te grub na bsgrub bya gzhan med do/ /

iti sarahapādāḥ.

---
na cāsyopāyo noktaḥ. bodhicittam eva hi niḥśeṣapuṇyajñānasaṃbhārātmakatvāt sakalalaukikalokottarasukhasaṃpaddhetur mukhya iti sarvatra pāramitānaye nirdiṣṭaṃ mantranaye ca. tathā coktaṃ pratibhāsavajrodaye—

	sukhadānaphalaṃ puṇyaṃ tannirodhād vṛthaiva tat |
	puṇyena labhyate saukhyaṃ saukhyāt puṇyam avāpyate ||
	bodhicittaprasūtatvāt tat puṇyaṃ gaganopamam | (untraced)

iti. ata evoktaṃ śrīvajraśekharamahāyogatantra—

	catvāraḥ pudgalāḥ loke vidhāne 'pi na sidhyati |
	kiṃ cāpy abhiyujyante kalpakoṭiśatair api ||

	[ed. p. 15] anutpāditacittaś ca aśrāddho naiva sidhyati |
	vicikitsādhāraṇakaś caiva ājñaptaṃ na kariṣyati || (Vajraśekharatantra, D f. 165r2)

iti. 

---
pañcakāmopabhogo 'pi pāramitānaye 'sty eva—

	kāmasevābhyupāyikī (cf. Abhisamayālaṃkārakārikā 4.48b)

ityādivacanāt. vidhirūpeṇāpi tatrāyaṃ nirdiṣṭa iti pratīyate

	tadyathā kāśyapa ikṣukṣetre śālikṣtetre mṛdvīkākṣetre vā saṃkārakūṭa upakārībhūto bhavati, evam eva bodhisattvānāṃ kleśā upakārībhūtā bhavanti. (Kāśyapaparivarta part 49: ed-s p. 79, ed-v p. 23)

iti ratnakūṭe vacanāt. viṣayaviśuddhir api nāsatī, sarvadharmāṇāṃ tathatāmayatvapratipatteḥ. ihāpi nāvaśyaṃ viṣayopabhogaḥ sarveṣām, "kecid viṣayāṃs tyaktvā" ityādivacanāt. sarvam etan mantranayākūtenoktam ity api na vācyam, upāyāntarānukteḥ.
