---

kiṃ tu rūpādyākāram eva svasaṃvidrūpam avikalpakam abhrāntaṃ pratyakṣaṃ prakāśate. grāhyādirūpaṃ tu vikalpaśilpikalpitam eveti bhāvaḥ. yad uktam—

	<quote id="q1">nānyo 'nubhāvyo buddhyāsti tasyā nānubhavo 'paraḥ |
	grāhyagrāhakavaidhuryāt svayaṃ saiva prakāśate ||</quote>

tathā—

	<quote id="q2">avibhāgo 'pi buddhyātmā viparyāsitadarśanaiḥ |
	grāhyagrāhakasaṃvittibhedavān iva lakṣyate ||</quote>

---

vartate, tato rūpādivad evāgrāhakaṃ yuktam. yathā rūpādi sātāder agrāhakaṃ yugapatpratīyamānatvenopakāryopakārakabhāvābhāvāt savyetaraviṣāṇavat, tathā sātādy api rūpāder agrāhakam. abhinnam eva hi sahopalambhaniyamāt, bhedas tu viparyāsitadarśanair īkṣyate, abhinnaśaśinīveti bhāvaḥ. yad uktam—

	<quote id="q1">paricchedo 'ntar anyo 'yaṃ bhāgo bahir iva sthitaḥ |
	jñānasyābhedino bhedapratibhāso hy upaplavaḥ ||</quote>

nanu jñānajanakatvena rūpādikaṃ prāk saṃnidhatte, paścāt sātādisaṃvittyutpattiḥ. tat kathaṃ yugapatpratīyamānatā? atrābhidhīyate—

---

atha syāt svapnādāv api deśāntaradṛṣṭaṃ bāhyam eva nimittam. yad āha—

	<quote id="q1">svapnādipratyaye bāhyaṃ sarvathā na hi neṣyate |
	sarvatrālambanaṃ bāhyaṃ deśakālānyathātmakam ||</quote>

tat kathaṃ svapnādidṛṣṭāntena jāgraddaśābhāvivijñānasya deśādiniyamo varṇyata iti?

tad asat, svapnādijñānasyālambanānupapatteḥ. tad dhi grahaṇarūpaṃ vā syāt smaraṇarūpaṃ vā. tatra na tāvad grahaṇam, grahaṇasya hi pūrvagrahaṇānapekṣatvān na pūrvadarśanaviṣayagrāhitāpratiniyamaḥ syāt, darśanāntaravat. smaraṇarūpatāpy asya nirvikalpatvāt, vartamānaviṣayatvāt, sphuṭābhatvāc ca nopapadyate. tataḥ katham asya deśāntarādidṛṣṭavastuviṣayatvam iti na pratīmaḥ.

---

tathā bahirarthavirahe 'py arthakriyā svapne pratīyata eva. yathaiva jāgraddaśāyāṃ vanitānimittāḥ sātādayas tatpratibaddhāś ca visṛṣṭyādayo 'rthakriyāḥ sākṣād anubhūyante, tathaiva svapnāvasthāyām api. tato yathā svapnādau bahirartham antareṇa deśaniyamādayo bhavanti, tathā jāgraddaśāyām api bhavantaḥ kenābhibhūyante?

yad uktam—

	<quote id="q1">kasyacit kiṃcid evāntarvāsanāyāḥ prabodhakam |
	tato dhiyāṃ viniyamo na bāhyārthavyapekṣayā ||</quote>

tat saṃvedanasya bāhyanimittatvābhāve kathaṃ rūpādisātādyoḥ pūrvāparabhāve yugapatpratīyamānatāvirahadoṣopavarṇanam upapannaṃ bhaviṣyatīti na vidmaḥ.

---

nityāś cāmī vyomadikkālāḥ sahakārisāhitye tadvirahe vālabdhasvabhāvabhedāḥ, kathaṃ kadācid eva svakāryaṃ janayeyuḥ. tathā hi—

	<quote id="q1">teṣāṃ śaktir aśaktir vā yā svabhāvena saṃsthitā |
	nityatvād acikitsyānāṃ kas tāṃ kṣapayituṃ kṣamaḥ ||</quote>

anena mano 'pi nirastam. yugapajjñānānutpattyā ca manovādināṃ mano 'numeyam. anubhūyanta eva ca nartakīdarśanādau yugapad vijñānāni, na caitan manasi sati kadācid yujyate. tasmān na santy eva vyomādayaḥ.

---

tatrāpi nāvayavī san nāpi paramāṇavaḥ santaḥ, tadubhayatrāpi bādhakasadbhāvād iti. tad eva bādhakaṃ yathākramaṃ kathayati. ekam iti paramāṇubhir dvyaṇukādikrameṇārabdham avayavirūpaṃ prasiddhaṃ ghaṭādikaṃ ca naivāsti, rūpāder ādyantamadhyādiprabhedenānyo'nyavirodhinā dharmeṇa sthūlaikarūparahitasyaiva dṛṣṭer hetoḥ. tad anenaikajñānasaṃsargivastūpalambharūpo 'nupalambho hetur uktaḥ.

	<quote id="q1">bhāgā eva hi bhāsante saṃniviṣṭās tathā tathā |
	tadvān anyaḥ punar naiva nirvibhāgaḥ prakāśate ||</quote>

ekasyāvayavasya rāge kampe vā tatsamaveto 'py avayavī raktaḥ kampamāno vā dṛśyeta. avayave rāgaḥ kampo vā nāvayavinīti cet, sa tarhy arakto 'kampamāno vā dṛśyeta. ekāvayavāvaraṇe ca tasyāvṛtau na sa dṛśyeta. tadanāvaraṇe 'nāvṛtasya tasyopalabdheḥ prasaṅgo durnivāraḥ syād iti bhedakātmakaviruddhadharmādhyāsān naiko 'vayavī

---

ayam abhiprāyaḥ. sāvayavatvaṃ tāvat paramāṇor draṣṭavyam, yugapad aṃśair viruddhadigvartibhiḥ ṣaṭkayogādinā viruddhadharmasaṃsargeṇa sthūlasyeva nānātvaprasaṅgāt. niravayavatve cāṃśalakṣaṇāvayavarahitatve saty ekasyāṇor anekaiḥ paramāṇubhiḥ parikarasya pariveṣṭanasyābhāvaḥ syāt, yataḥ paramāṇupariveṣṭane tasyādharottaracaturdikparamāṇumadhyāsino niyamena ṣaḍaṃśatāpattiḥ. yo hy asya svabhāvaḥ pūrvaparamāṇupratyāsanno na sa evāparaparamāṇupratyāsanno ghaṭate, tayor ekadeśatāpatteḥ. evaṃ hi pūrvaparamāṇusaṃnihitaḥ svabhāvo 'paraṃ paramāṇuṃ pratyāsīded yadi, so 'pi tatra syāt. pratyāsattyabhāve 'py ābhimukhyamātre 'py ayam eva doṣaḥ. tataś ca paramāṇumātrapiṇḍarūpaprasaṅgād bhūmaṇḍalādirūpapracayaḥ kaścid atra na hi syāt. yad āha—

	<quote id="q1">saṃyuktaṃ dūradeśasthaṃ nairantaryavyavasthitam |
	ekāṇvabhimukhaṃ rūpaṃ yad aṇor madhyavartinaḥ ||
	aṇvantarābhimukhyena tad eva yadi kalpyate |
	pracayo bhūdharādīnām evaṃ sati na yujyate ||</quote>

---

tasmād avaśyaṃ tayoḥ svabhāvayor bhedo 'bhyupagantavyaḥ. yathā cānayos tathādharottaradakṣiṇottaraparamāṇupratyāsannānāṃ svabhāvānāṃ bheda iti ṣaḍaṃśataiva paramāṇor balād āpatati. tad āha—

	<quote id="q1">ṣaṭkena yugapad yogāt paramāṇoḥ ṣaḍaṃśatā |
	ṣaṇṇāṃ samānadeśatvāt piṇḍaḥ syād aṇumātrakaḥ ||</quote>

---

	<quote id="q1">mīmāṃsakaiś ca nāvaśyam iṣyante paramāṇavaḥ |</quote>

iti na paramāṇunirākaraṇamātreṇa nirākṛtaḥ syād avayavīti nāsya vyarthaṃ dūṣaṇam.

---

tat sthitam etat—etad vijñānam api na sadvyavahāram arhatīti. tarhi jñānajñeyayor asattvād asadrūpaṃ tattvam iti syāt. na. saṃvṛtyā syād vijñānam, saṃvṛter aśakyāpahnavatvāt.

astitvaniṣedhān nāstitvaṃ balād āyātam iti cet, na, astitvapūrvakatvān nāstitvasya, tadasiddhau tasyāpy asiddheḥ. yad āha—

	<quote id="q1">astitvapūrvakaṃ nāsti asti nāstitvapūrvakam |
	ato nāsti na vaktavyam astitvaṃ na ca kalpayet ||</quote>

---

nāpi sadasadātmatayobhayarūpaṃ sadasator virodhāt. nāpi sadasadbhyām anyad evānubhayasvabhāvam, ubhayabahirbhūtasya paryudastasyāyogāt. na kiṃcit tarhi tattvam iti prāptam. nanv etad eva tattvaṃ yad uta tattvarahitatvaṃ nāma. tat sthitam etat—

	<quote id="q1">catuḥkoṭivinirmuktaṃ vijñānaṃ pratibhāsate |
	iti tattvavidāṃ tattvaṃ na tattvam api tattvataḥ ||</quote>

---

tatraiva catuḥkoṭirahite cetasy ātmādy āropya vikalpasantānākāraḥ saṃsāraḥ, śuddhis tu mokṣaḥ punar ātmādyāropaviparītanairātmyasvarūpamātraniṣṭhatvena vijñeyā. ata evoktam—

	<quote id="q1">kalpanāśuddhau yatitavyam.</quote>

tathā hi bahirarthādhyavasāyī vikalpo bhrāntatvād bhavānukūlaḥ prākṛtaḥ, svarūpamātraniṣṭhatvenābhrāntatvenāvikalpatvāt pratyakṣarūpaḥ pariśuddhaḥ. tad uktam—

	<quote id="q2">kalpanāpi svasaṃvittāv iṣṭā nārthe vikalpanāt |</quote>

---

kaścid iti nirvāṇam idaṃ saṃsāras tv ayam, iyaṃ samalāvastheyaṃ tu nirmalāvasthā, heyam idam upādeyam idam ityādir bhedo viśeṣo na ca naiva yukto dharmatayeti tattvataḥ. atropapattim āha—grāhyetyādi. ata ev<author id="a1">āryanāgārjunapādair</author> apy uktam—

	<quote id="q1" authorid="a1">nirvāṇaṃ ca bhavaś caiva dvayam etan na vidyate |
	parijñānaṃ bhavasyaiva nirvāṇam iti kathyate ||</quote>

	<quote id="q2">na saṃsārasya nirvāṇāt kiṃcid asti viśeṣaṇam |
	na nirvāṇasya saṃsārāt kiṃcid asti viśeṣaṇam ||</quote>

---

bhagavatāpy uktam—

	<quote id="q1">yā subhūte pṛthagjanatathatā yā ca tathāgatatathataikaiva.</quote>

ityādivistaraḥ.

---

tad uktam—

	<quote id="q1">eko bhāvaḥ sarvabhāvasvabhāvaḥ
	sarve bhāvā ekabhāvasvabhāvāḥ |
	eko bhāvas tattvato yena dṛṣṭaḥ
	sarve bhāvās tattvatas tena dṛṣṭāḥ ||</quote>

<author id="a1">nāgārjunapādair</author> apy uktam—

	<quote id="q2">saṃvṛtivyatirekeṇa na tattvam upalabhyate |
	saṃvṛtiḥ śūnyatā proktā śūnyataiva hi saṃvṛtiḥ ||</quote>

---

ata ev<author id="a1">ācāryadignāgeno</author>ktam—

	<quote id="q1" authorid="a1">pṛthagjanānāṃ yaj jñānaṃ prakṛtivyavadānikam |
	uktaṃ tad buddhaśabdena bodhisattvo yathā jinaḥ ||</quote>

ata eva ca <title id="t1">paramādye</title> 'pi—

	<quote id="q2" titleid="t1">sarvasattvās tathāgatagarbhāḥ samantabhadramahābodhisattvasarvātmatayā |</quote>

ity uktam.
