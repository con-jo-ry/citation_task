---

śrayanty etāṃ sarva iti śrīr lakṣmīḥ. <quote id="q1">kvib vacipracchyāyatastukaṭaprujuśrīṇāṃ dīrgho 'saṃprasāraṇaṃ ca</quote> iti kvip dīrghaś ca. sā śrīr nityam asminn astīti śrīmān.

maṅgalādīni maṅgalamadhyāni maṅgalāntāni ca śāstrāṇi prathanta iti māṅgalike śabde prayojye granthādau śrīśabdaprayogaḥ, etadadhyetṝṇāṃ lakṣmīsaubhāgyādi bhūyād ity etadartham. tathā ca <author id="a1">vārttikakāreṇā</author>dau prayukto yaḥ siddhaśabdas tadvayākhyāsamaye <title id="t1">bhāṣya</title> uktam—<quote id="q2" titleid="t1">māṅgalika ācāryo mahataḥ śāstraughasya maṅgalārthaṃ siddhaśabdam āditaḥ prayuṅkte. maṅgalādīni hi śāstrāṇi prathante, vīrapuruṣakāṇi bhaventy āyuṣmatpuruṣakāṇi ca. adhyetāraś ca siddhārthā yathā syur</quote> iti. <author id="a1">sūtrakāreṇā</author>dau prayukto yo vṛddhiśabdas tadvayākhyāyām api māṅgalika ityādy uktvā vṛddhiḥ prayuktety uktam.

---

vedanaṃ vit jñānam. saṃpadāditvād bhāve kvip. tena ṭhāḥ śūnyāḥ. <quote id="q1">ṭhaḥ śūnye ca bṛhaddhanau</quote> ity abhidhānāt. tān lāti ādate ātmīyatayā gṛhṇāti. lā ādāne. asmāt <quote id="q2">āto 'nupasarge kaḥ</quote> iti kapratyayaḥ. ajñānugrāhaka ity arthaḥ. tathā ca <author id="a1">śrīrāmacandrācāryair</author> niruktam.

	<quote id="q3" authorid="a1">vidā jñānena ṭhān śūnyān lāti gṛhṇāti yaḥ svayam |
	ajñānugrahakṛd devo viṭṭhalaḥ kathyate budhaiḥ ||</quote>

iti. anena bhrānteḥ puruṣadharmatve 'py ajñānugrahakṛtsvabhāvaṃ śrīmadviṭṭhalaṃ namatāṃ bhrāntileśānavakāśaḥ sūcitaḥ. taṃ śrīmadviṭṭhalaṃ <author id="a2">pāṇiny</author>ādimunīn. 

---

paṇanaṃ paṇaḥ. bhāve ac. paṇo 'syāstīti paṇī. paṇinopatyaṃ pāṇinaḥ, <quote id="q1">tasyāpatyam</quote> ity aṇ. <quote id="q2">gāthividathikeśigaṇipaṇinaś ca</quote> iti prakṛtibhāvāṭ ṭilopābhāvaḥ. paṇinasyāpatyaṃ pāṇino yuveti vivakṣite <quote id="q3">ata iñ</quote> iti iñ. <author id="a1">pāṇinir</author> ādir yeṣāṃ munīnāṃ te pāṇinyādayaḥ. te ca te munayaś ca. mananaśīlā munayaḥ. <quote id="q4">maner uccopadhāyāḥ</quote> iti in upadhāyā ukāraḥ. tān <author id="a2">pāṇini</author><author id="a3">vararuci</author><author id="a4">patañjali</author>pramukhān munīn.

---

gurūn. gṛṇanty upadiśantīti guravaḥ. <quote id="q1">kṛgror uc ca</quote> iti gṝśabde asmāt kur ukāraś cāntādeśaḥ. te ca guravo <quote id="q2" authorid="a1">mātṛpitṛpatyācāryavidyādātṛjyeṣṭabhrātara ṛtvijo bhayatrātānnadātā ce</quote>ti <author id="a1">vyāso</author>ktāḥ śrīmadgopālaprasādaśrīkṛṣṇācāryādayaḥ. tān śrīgurūn ānamya bhaktiśraddhātiśayapūrvakaṃ natvā,

---

nanu śrīmadviṭṭhalaṃ <author id="a1">pāṇinyā</author>dīn munīn gurūn ity eṣāṃ pratyekam ānamyety ekayā kriyayā saṃbandhāt samuccayo 'sti. tataś ca taddyotakenāvyayapadena bhāvyam. ucyate. gurudaivataikyapratipattyarthaṃ tan na prayuktam. tathā ca nṛsiṃhācāryavaryaiś ca kālanirṇayadīpikā vivṛtā. tatroktaṃ <author id="a2">rāmacandrācāryasūnubhiḥ</author>—

	<quote id="q1">atra samuccayadyotakāvyayapadābhāvena gurudaivataikyam ācāryāṇām abhipretam iti pratīyate. tathā ca teṣām abhiprāyo <title id="t1">gurustutau</title> dṛśyate.

		sadvidyānilayaḥ sadāgamaguruḥ satsaṃpradāyāgraṇīḥ
		saddharmasthitikṛt samasvaparadṛk sabhyaḥ satāṃ saṃmataḥ |
		sārāsāravivik samastaguṇayuk saṃsārasindhos tariḥ
		śrīgopālaguruḥ sadāvatu sa naḥ śrīviṭṭhalo yaḥ svayam ||

	iti. gurudaivataikyaṃ tu—

		ācāryaṃ māṃ vijānīyān nāvamanyeta karhicit |

	ityādi <title id="t2">śrībhāgavatā</title>dau prasiddham. ekavacanabahuvacanayoḥ sāmānādhikaraṇyaṃ tu vedāḥ pramāṇam ityādau suprasiddham |

iti |</quote>

---

prakriyākaumudīm. prakriyante prakṛtipratyayādivibhāgena vyutpādyante śabdā ābhis tāḥ prakriyāḥ. <quote id="q1">kṛñaḥ śa ca</quote> iti karaṇe śapratyayaḥ. <quote id="q2">riṅ śayamliṅkṣu</quote> iti riṅ. tāsu kaumudī. <quote id="q3">saṃjñāyām</quote> iti saptamītatpuruṣaḥ. kaumudīva kaumudī sukhaṃ janayantī sarvaśabdaprakāśikā. athavā prakriyā kaumudīva prakriyākaumudī. <quote id="q4">upamitaṃ vyāghra</quote> iti samāsaḥ.

kurmaḥ. ḍukṛñ karaṇe. asmāt <quote id="q5">asmado dvayoś ca</quote> ity asmada ekatve bahuvacanavidhānād asmadarthakartṛvācina uttamapuruṣasya bahuvacanam. paropakārārthaṃ granthakaraṇe pravṛttatvāt tajjanitaśreyaso 'pi

	<quote id="q6" author="t1">yat karoṣi yad aśnāsi yaj juhoṣi dadāsi yat |
	yat tapasyasi kaunteya tat kuruṣva madarpaṇam ||</quote>

īti <author id="t1">bhagavad</title>ukter īśvarārpitatvāt paragāmi kriyāphalam iti parasmaipadaṃ prayuktam ācāryavaryaiḥ.

---

pāṇinīyānusāriṇīm. pāṇininā proktaṃ pāṇinīyam. athavā pāṇininopajñātaṃ vinopadeśaṃ jñātaṃ pāṇinīyaṃ vyākaraṇam. proktārthe upajñātārthe vā <quote id="q1">vṛddhāc chaḥ</quote> iti śaiṣikaś chaḥ.

---

nanu ca paṇinasyāpatyaṃ paṇino yuvā pāṇiniaḥ, tena proktam upajñātaṃ vety arthavivakṣāyāṃ <quote id="q1">yūni luk</quote> iti iño luki pratyayalakṣaṇena <quote id="q2">iñaś ca</quote> ity aṇ syāt. maivam—<quote id="q3">iñaś ca</quote> ity atra <quote id="q4">kaṇvādibhyo gotre</quote> ity ato gotra ity anuvartate. ato gotre ya iñ vihitas tadantād aṇ syād ity arthaḥ. tatra ca pāribhāṣikaṃ gotraṃ gṛhyate. ayaṃ ca yūnīñ tenāṇ na.

---

pāṇinīyam anusartuṃ śīlaṃ yasyāḥ sā pāṇinīyānusāriṇī. tām. <quote id="q1">supy ajātau ṇinis tācchīlye</quote> iti ṇiniḥ. <quote id="q2">supi sthaḥ</quote> ity ataḥ supīty anuvartamāne punaḥ sugrahaṇam upasarganivṛttyartham iti kevalasyopasargasya nivṛttyarthaṃ draṣṭavyam. anyathā ajātāv iti kim. brāhmaṇān āmantrayiteti na yujyate, āṅ ity asyopasargatvāt. tathā ca <title id="t1">bhaṭṭikāvye</title> prayogaḥ <quote id="q3" titleid="t1">sa karmaṭhaḥ karmasutānubandhī</quote> iti. tathā <title id="t2">raghuvaṃśe</title> 'pi—

	<quote id="q4" titleid="t2">bhramaraiḥ kusumānusāribhiḥ parikīrṇā parivādinī muneḥ |</quote>

iti |

---

athavā <quote id="q1">supi sthaḥ</quote> ity ato 'nuvartamānaṃ subgrahaṇaṃ <quote id="q2">satsūdviṣa</quote> iti sūtrasthopasargagrahaṇenānupasargārtham iti jñāpitam. <quote id="q3">supy ajātau</quote> iti punaḥ subgrahaṇaṃ summātraviṣayam iti ṇiniḥ. tathā ca <title id="t1">mahābhāṣya</title> uktam—<quote id="q4" titleid="t1">supīti vartamāne punaḥ subgrahaṇaṃ kimartham? anupasarga ity evaṃ tad abhūt. idaṃ summātre yathā syāt. udāsāriṇyaḥ pratyāsāriṇyaḥ.</quote> iti. iti ślokārthaḥ.

---

nanu granthādau śrotṛpravṛttaye prayojanādi vaktavyam. tathoktam—

	<quote id="q2">siddhārthaṃ jñātasaṃbandhaṃ śrotuṃ śrotā pravartate |
	śāstrādau tena vaktavyaḥ saṃbandhaḥ saṃprayojanaḥ || iti ||</quote>

satyam. tat tu prakriyākaumudīm ity anena sūcitam. tathā hi prakṛtipratyayādivibhāgena śabdavyutpādanaṃ bruvatā prakriyāśabdena <author id="a1">mahābhāṣyakāro</author>ktaṃ sākṣātprayojanaṃ śabdānuśāsanam evaṃ sūcitam. śabdānuśāsanaṃ ca prakṛtyādivibhāgena śabdavyutpādanam. tathā coktam—

	<quote id="q3">viviktāḥ sādhavaḥ śabdāḥ prakṛtyādivibhāgataḥ |
	jñāpyante yena tac chāstram atra śabdānuśāsanam || iti ||</quote>

arthāl laukikā vaidikā śabdā abhidheyaḥ. pratipādyapratipādakabhāvaḥ saṃbandhaḥ. śabdavyutpisur adhikārī. śabdānuśāsanaprayojanāni tu <title id="t1">mahābhāṣyo</title>ktāni prakriyety anenaiva sūcitāni saṃkṣipyocyante. 

---

loke 'dṛṣṭaṃ varṇalopādikaṃ vede paśyann avaiyākaraṇo vedaṃ nāśayed iti vedarakṣārtham adhyeyaṃ vyākaraṇam. vaidikamantrāṇāṃ yajñe ūho 'py asti prakṛtyādivibhāgena. tajjñānārthaṃ cādhyeyam. <quote id="q1" titleid="t1">brāhmaṇena niṣkāraṇo dharmaḥ ṣaḍ aṅgo vedo 'dhyeyo jñeyaś ca</quote> iti <title id="t1" type="generic">śrutyā</title> cāṅgatvena vyākaraṇādhyayanaṃ vihitam | vyākaraṇaṃ hi śruter mukham |
